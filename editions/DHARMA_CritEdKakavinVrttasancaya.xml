<?xml version="1.0" encoding="UTF-8"?>
<?xml-model href="https://raw.githubusercontent.com/erc-dharma/project-documentation/master/schema/latest/DHARMA_CritEdSchema.rng" schematypens="http://relaxng.org/ns/structure/1.0"?>
<?xml-model href="https://raw.githubusercontent.com/erc-dharma/project-documentation/master/schema/latest/DHARMA_CritEdSchema.rng" schematypens="http://purl.oclc.org/dsdl/schematron"?>
<?xml-model href="https://raw.githubusercontent.com/erc-dharma/project-documentation/master/schema/latest/DHARMA_CritEdSQF.sch" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0" xml:lang="eng" xml:id="id">
   <teiHeader>
      <fileDesc>
         <titleStmt>
            <title>Vr̥ttasañcaya</title>
            <!--<funder>EFEO/EPHE (Université PSL)</funder>
            <principal>
               <persName ref="https://viaf.org/viaf/201252222">Andrea Acri</persName>
            </principal>
            <principal>
               <persName ref="https://viaf.org/viaf/11026260/">Arlo Griffiths</persName>
            </principal>-->
            
         </titleStmt>
         <publicationStmt>
            <authority/>
            <availability status="restricted">
               <p><!-- add whatever license you like: !--></p>
            </availability>
            <date>2018</date>
            <publisher><!-- EFEO/EPHE --></publisher>
            <pubPlace><!-- Paris --></pubPlace>
         </publicationStmt>
         <sourceDesc>
            <p>
	    <!-- ? !-->
	</p>
         </sourceDesc>
      </fileDesc>
      <encodingDesc>
         <p><!-- ? !--></p>
         <!--<refsDecl n="CTS">
	<cRefPattern 
	    n="level1"
	    matchPattern="(\w+)"
	    replacementPattern="#xpath(/tei:TEI/tei:text/tei:body/tei:lg[@n='$1'])">
	  <p>This pointer pattern extracts verses.</p>
	</cRefPattern>
      </refsDecl>-->
      </encodingDesc>
      <profileDesc>
         <langUsage>
            <language ident="kaw-Latn">Old Javanese, romanized</language>
         </langUsage>
      </profileDesc>
      <revisionDesc>
        <change when="2024-07-21" who="part:axja">Transform to DHARMA</change>
         <change when="2018-06-04" who="part:anol">Initial TEI encoding</change>
      </revisionDesc>
   </teiHeader>
   <text xml:space="preserve" xml:lang="kaw-Latn">
    <body><div type="edition">
      <head> avignam astu |</head>
      <lg n="1" met="sragdharā">
        <l n="a">saṅ hyaṅ vāgīśvararīndaḥ lihati satatabhaktiṅkvi jə̄ṅ dhātr̥devī |</l>
           <l n="b">pinriḥ riṅ citta muṅgviṅ sarasija ri daləmtvas lanenastavaṅku ||</l>
        <l n="c">nityāvehaṅ varānugraha kaluputa riṅ duḥka saṅsāra vighna |</l>
           <l n="d">lāvantāstu vruheṅ śāstra sakalaguṇaniṅ janma tapvanhanevəḥ ||</l>
      </lg>
      <lg n="2">
        <l n="a">nāhandonkvājapāṅarccana ri sira kədə̄ mrākr̥tāṅ candaśāstra |</l>
           <l n="b">maṅke tiṅkahnya pintonakəna gumavayaṅ vr̥ddhyaniṅ vālabuddhi ||</l>
        <l n="c">saṅkyāniṅ varṇna muṅgviṅ sapada ta ṅinaran canda liṅ saṅ kavīndra |</l>
           <l n="d">patsaṅkyānyaṅ pada byakta dadi sakakavin monumuṅgviṅ palāmbaṅ ||</l>
      </lg>
      <lg n="3">
        <l n="a">tuṅgalsaṅkyaniṅakṣare sapada huktāranya tapvankalen |</l>
           <l n="b">yan rvātyukta ṅaranya yantiga tikaṅ varṇnāṅaranmadhyama ||</l>
        <l n="c">yapvanpatmaraṅan pratiṣṭha milu tekaṅ supratiṣṭhanlima |</l>
           <l n="d">gāyatrī nəmaṅakṣaranya huniṅan syuṣṇik ṅaranyāpitu ||</l>
      </lg>
      <lg n="4">
        <l n="a">byakteki vvaluṅakṣaranya sapadānuṣṭup ṅaranyātəhər |</l>
           <l n="b">ndah yapvansaṅaṅakṣaranya vr̥hatī nāmanya kapvāpagəḥ ||</l>
        <l n="c">maṅgəḥ yansapuluḥ si paṅkti savəlas triṣṭāpanāmeriya |</l>
           <l n="d">yapvan dvādaśa yekyanāma jagatī ṅke rāmasarmmenucap ||</l>
      </lg>
      <lg n="5">
        <l n="a">yan varṇna tridaśa pvayātijagatī yanpadbəlas śakvarī |</l>
           <l n="b">gaṅsalvlas ya tikātiśakvarī masaṅjñāṣṭi pvan yan ṣoḍaśa ||</l>
        <l n="c">atyaṣṭīki ṅaranya yanpituvəlas yapvan vvaluvlas dhr̥ti |</l>
           <l n="d">byaktātidhr̥ti yanvilaṅ saṅavəlas kr̥tyāhyaniṅ viṅśati ||</l>
      </lg>
      <lg n="6">
        <l n="a">yansaṅkyā nikaṅakṣaranya salikuryekāṅaran prākr̥ti |</l>
           <l n="b">dvāviṅśatpva vilaṅ nikeṅ sapada varṇnanyā ṅaranyākr̥ti ||</l>
        <l n="c">yekī vīkr̥ti nāma yantīgalīkuryan padlikursaṅskr̥ti |</l>
           <l n="d">kapvābhīkr̥ti yanvilaṅ limalikuryannəmlikurvyutkr̥ti ||</l>
      </lg>
      <lg n="7">
        <l n="a">haṅhiṅ saṅkyaniṅakṣareṅ sapada yekā canda kokteṅaji |</l>
           <l n="b">yapvanlintaṅa ḍəṇḍakāṅaranikī mālāva leṅadyaka ||</l>
        <l n="c">vr̥ttanyeki muvaḥ yatājarakənaṅkun kokta riṅ piṅgala |</l>
           <l n="d">tiṅahniṅ guru lenparuṅguni laghunyekāpadudvarannaran ||</l>
      </lg>
      <lg n="8">
        <l n="a">yadyastunpadasaṅkyaniṅ yati lamun gurulaghunika bheda riṅ tata |</l>
           <l n="b">yāvat maṅkana taṅ prayaga nikanaṅ gurulaghu patatanya kavruhi ||</l>
        <l n="c">tāvatbeda ṅaranya riṅ sapada yeki hinikətakənantatansalah |</l>
           <l n="d">vyaktinyeki nihan rəṅə̄nkaracanan hyuninikətakəniṅ palambaṅa ||</l>
      </lg>
      <lg n="9">
	<l n="a">a |</l>
           <l n="b">da ||</l>
	<l n="c">nda |</l>
           <l n="d">yaṅ ||</l>
	<label>nanda</label>
      </lg>
      <lg n="10">
	<l n="a">devī |</l>
           <l n="b">gorī ||</l>
	<l n="c">bhadrā |</l>
           <l n="d">saśrī ||</l>
	<label>bhadrāśrīvaneh</label>
      </lg>
      <lg n="11">
        <l n="a">hyaṅ brahmā |</l>
           <l n="b">mvaṅ viṣṇu ||</l>
        <l n="c">bāṇī śrī |</l>
           <l n="d">nārī hyaṅ ||</l>
        <label>nārī</label>
      </lg>
      <lg n="12">
        <l n="a">sahana saṅ |</l>
           <l n="b">sura kabeh ||</l>
        <l n="c">cinaru riṅ |</l>
           <l n="d">vanamr̥gī ||</l>
        <label>vanamr̥gī</label>
      </lg>
      <lg n="13">
        <l n="a">donkunamūjā |</l>
           <l n="b">riṅ surasaṅgha ||</l>
        <l n="c">mvaṅ stutini ṅvaṅ |</l>
           <l n="d">oṃ vijayanti ||</l>
        <label>vijayanti</label>
      </lg>
      <lg n="14">
        <l n="a">ṅvaṅ mrākr̥ta vr̥tta |</l>
	   <l n="b">paṅgil tiki rakva |</l>
	<l n="c">maṅdeya lulutniṅ |</l>
           <l n="d">kanyā tanumadhyā ||</l>
        <label>tanumadhyā</label>
      </lg>
      <lg n="15">
        <l n="a">kṣamakəna ta ṅvaṅ |</l>
           <l n="b">təkapira saṅ vruh ||</l>
        <l n="c">ṅunihuni sakveh |</l>
           <l n="d">kusumitajanma ||</l>
        <label>kusumitajanma</label>
      </lg>
      <lg n="16">
        <l n="a">kəcapi kavirasa |</l>
           <l n="b">ndi tanamuhara kuṅ ||</l>
        <l n="c">pahi mara kalavan |</l>
           <l n="d">madhukaralalita ||</l>
        <label>madhukaralalita</label>
      </lg>
      <lg n="17">
        <l n="a">hāpan mūḍa dahat ṅvaṅ |</l>
           <l n="b">tanvruh riṅ rasamātra ||</l>
        <l n="c">maṅgəh yan cadadən ṅvaṅ |</l>
           <l n="d">rehnya lvir madaleka ||</l>
        <label>madaleka</label>
      </lg>
      <lg n="18">
        <l n="a">ndatanturidaha ṅvaṅ |</l>
           <l n="b">apantuhu mapuṅguṅ ||</l>
        <l n="c">kədə̄ manutakənkuṅ |</l>
           <l n="d">kumāralalitāsvi ||</l>
        <label>kumāralalitā</label>
      </lg>
      <lg n="19">
        <l n="a">vaktraniṅ cariteṅ lambaṅ |</l>
           <l n="b">strī viyoga dinohansih ||</l>
        <l n="c">sakṣaṇāṅdani duhkāgəṅ |</l>
           <l n="d">tanvruhiṅ daya yankāṅən ||</l>
        <label>vaktra</label>
      </lg>
      <lg n="20">
        <l n="a">yaniṅ rātrī tatanpāmrəm |</l>
           <l n="b">bhramīteṅ tvas vimohita ||</l>
        <l n="c">haturtantr̥ṣṇa riṅ jīva |</l>
           <l n="d">sawetniṅ lāra patyaya ||</l>
        <label>patya</label>
      </lg>
      <lg n="21">
        <l n="a">saṅ sənəṅ sumlapiṅhati |</l>
           <l n="b">lotgumantuṅ haneṅ māta ||</l>
        <l n="c">nityasa ṅde larādaləm |</l>
           <l n="d">patyabālīkakən buddhi ||</l>
        <label>viparītapatya</label>
      </lg>
      <lg n="22">
        <l n="a">rāmyaniṅ tāmaninusi |</l>
           <l n="b">paṅlipurniṅ manah ləṅləṅ ||</l>
        <l n="c">duṣṭaniṅ smāra capala |</l>
           <l n="d">mālare kāpusanharṣa ||</l>
        <label>capala</label>
      </lg>
      <lg n="23">
        <l n="a">ḍatəṅiṅ jro nikaṅ tāman |</l>
           <l n="b">katamanhyundeniṅ səkar ||</l>
        <l n="c">vipulānəḍəṅaṅde kuṅ |</l>
           <l n="d">kava deniṅ gəntərmuni ||</l>
        <label>vipula</label>
      </lg>
      <lg n="24">
        <l n="a">srakkabeh vipulāvaṅi |</l>
           <l n="b">kumbaṅaṅhrəṅamet səkar ||</l>
        <l n="c">lvirkakuṅ rabhasāṅamər |</l>
           <l n="d">mrih rarasniṅavorlulut ||</l>
        <label>sarvvavipula</label>
      </lg>
      <lg n="25">
        <l n="a">bañu mādrəs lvirvalahar |</l>
           <l n="b">ri təpi jro paṅ puṅaket ||</l>
        <l n="c">pacaradri kwehasəkar |</l>
           <l n="d">pakisokəl mebhakara ||</l>
        <label>bhakaravipula/@@bhakāravipula</label>
      </lg>
      <lg n="26">
        <l n="a">mrāknyānavvaṅ dampatīṅ paṅ |</l>
           <l n="b">līlā nr̥ttātyantatuṣṭa ||</l>
        <l n="c">rāgī deniṅ liṅ nikaṅ syuṅ |</l>
           <l n="d">himpərkadyāṅgīta rakwa ||</l>
        <label>rakāravipula</label>
      </lg>
      <lg n="27">
        <l n="a">codnikāñodyavacana |</l>
           <l n="b">kuvvaṅaṅliṅ tuhutuhu ||</l>
        <l n="c">tanpahi mvaṅ grahagaṇa |</l>
           <l n="d">ləknya deniṅ dinakara ||</l>
        <label>nakāravipula</label>
      </lg>
      <lg n="28">
        <l n="a">tapvanliṅən pasraṅ nikaṅ |</l>
           <l n="b">pakṣī manojña ṅde ləṅə̄ṅ ||</l>
        <l n="c">tarpāgave tuṣṭe hati |</l>
           <l n="d">niṅ vvaṅ tiniṅgalniṅ priya ||</l>
        <label>takāravipula</label>
      </lg>
      <lg n="29">
        <l n="a">kəmbāṅiṅ surastryaśoka |</l>
           <l n="b">səksamānibeṅ natarnya ||</l>
        <l n="c">kadyapus gəluṅ niṅāśa |</l>
           <l n="d">lumra riṅ tilammrikārjja ||</l>
        <label>samāni</label>
      </lg>
      <lg n="30">
        <l n="a">nahannikaṅ śilāpənəd |</l>
           <l n="b">mapaṇḍanārjja tansipi ||</l>
        <l n="c">nda tāṅisapvakənpuḍak |</l>
           <l n="d">yatekanā rurū pini ||</l>
        <label>rupinī/@@rūpinī</label>
      </lg>
      <lg n="31">
        <l n="a">honya tikaṅ vvai kumucur |</l>
           <l n="b">mətvi rəṅatniṅ paraṅan ||</l>
        <l n="c">tusnya kinəmbəṅ madaləm |</l>
           <l n="d">māṇavakākrīḍitaka ||</l>
        <label>māṇavakakrīḍita</label>
      </lg>
      <lg n="32">
        <l n="a">mādrəshilinya mahəniṅ |</l>
           <l n="b">tambiṅ nikārṣikarata ||</l>
        <l n="c">jrah taṅ sugandhakusuma |</l>
           <l n="d">śāpantikāliṅi mulat ||</l>
        <label>śāpantika</label>
      </lg>
      <lg n="33">
        <l n="a">paṅkajapuṣpa səḍəṅ mrik |</l>
           <l n="b">muṅgvirikaṅ talagāhniṅ ||</l>
        <l n="c">konaṅunaṅ ri təṅahnya |</l>
           <l n="d">pakṣivitāna sukādyus ||</l>
        <label>vitāna</label>
      </lg>
      <lg n="34">
        <l n="a">mīṇanyākveh nānāvarṇnā |</l>
           <l n="b">marbut bhuktinye jroniṅ vvai ||</l>
        <l n="c">kagyatdeniṅ pakṣī madyus |</l>
           <l n="d">kumlab himpərvidyutmālā ||</l>
        <label>vidyutmālā</label>
      </lg>
      <lg n="35">
        <l n="a">yasa malaṅə̄ hinəduk |</l>
           <l n="b">racana nikaṅ salaga ||</l>
        <l n="c">kusuma kataṅga sumār |</l>
           <l n="d">bhramara vilambita ya ||</l>
        <label>bhramavilambita</label>
      </lg>
      <lg n="36">
        <l n="a">ri təpi caracaranyāpnəd |</l>
           <l n="b">tahənasamasamākəmbaṅ ||</l>
        <l n="c">kanigara vuṅu lentañjuṅ |</l>
           <l n="d">bhujagaśiśusr̥tā puṣpa ||</l>
        <label>bhujagaśiśusr̥tā</label>
      </lg>
      <lg n="37">
        <l n="a">nyaṅ mahāntənalitatulis |</l>
           <l n="b">muṅgu riṅ paraṅanaruhur ||</l>
        <l n="c">riṅ baturmakara kumucur |</l>
           <l n="d">yantinon kadi halamukī ||</l>
        <label>halamukī</label>
      </lg>
      <lg n="38">
        <l n="a">jaladhara riristanādrəs |</l>
           <l n="b">kiraṇa makucəm kameghan ||</l>
        <l n="c">vəkasanapupulmatāmbəh |</l>
           <l n="d">yatika dadi tātigurvvī ||</l>
        <label>tatigurvī</label>
      </lg>
      <lg n="39">
        <l n="a">prāpta tikaṅ varṣādrəsikaṅ vvai |</l>
           <l n="b">maṅkinaveh ləṅləṅ nikaṅakiṅkiṅ ||</l>
        <l n="c">saṅ dyahaliṅgih riṅ yasa tibra |</l>
           <l n="d">ṅkāna ri sorniṅ cāmpakamālā ||</l>
        <label>cāmpakamālā</label>
      </lg>
      <lg n="40">
        <l n="a">ri mari nikaṅ hudanalaṅə̄ |</l>
           <l n="b">ravi kuməñarmuvuhi raras ||</l>
        <l n="c">vihaga yatāsuka masiga |</l>
           <l n="d">hananasibū tvaritagati ||</l>
        <label>tvaritagati</label>
      </lg>
      <lg n="41">
        <l n="a">honyaṅ pakṣy adulur sadampati |</l>
           <l n="b">līlādyus ri təṅah nikaṅ raṇu ||</l>
        <l n="c">dvīnya lvir kanakākuniṅ katon |</l>
           <l n="d">byaktaṅ śuddhavirāt pilih sisik ||</l>
        <label>śuddhavirāt</label>
      </lg>
      <lg n="42">
        <l n="a">kyāti si cakrāṅgī tikanaṅ strī |</l>
           <l n="b">svāmi nikā cakrāṅga ṅaranya ||</l>
        <l n="c">kapva ya līlā lālana riṅ vvai |</l>
           <l n="d">rukmavatī lvir niṅ raṇu denya ||</l>
        <label>rukmavatī</label>
      </lg>
      <lg n="43">
        <l n="a">sāmpunyādyusakalihanməntas |</l>
           <l n="b">mātūtpiṅgiranusupiṅ tuñjuṅ ||</l>
        <l n="c">sāhityānicipi vərəhniṅ vvai |</l>
           <l n="d">śabdanyākr̥panavaṅiṅ megha ||</l>
        <label>panava</label>
      </lg>
      <lg n="44">
        <l n="a">āccharyya saṅ dyah lumihatgatinya |</l>
           <l n="b">jātinya kālih kaga cakravāka ||</l>
        <l n="c">ta pvankagiṇḍal madulur lakistrī |</l>
           <l n="d">svecānucuk padma kadīndrabajra ||</l>
        <label>indrabajra</label>
      </lg>
      <lg n="45">
        <l n="a">manah nirāniṅhali mogha harṣa |</l>
           <l n="b">gatinyanakrīḍa jənəktanimba ||</l>
        <l n="c">kacitta saṅ nitya maveh laronəṅ |</l>
           <l n="d">tvasasmu sinyuh riṅ upendrabajra ||</l>
        <label>upendrabajra</label>
      </lg>
      <lg n="46">
        <l n="a">nda tan vruhiṅ gatya nirānviyoga |</l>
           <l n="b">masyaṅ si cakrāṅgavadhū sirojar ||</l>
        <l n="c">arah paraṅke kita cakravāka |</l>
           <l n="d">tenṅgal kitopasthitahe prənahku ||</l>
        <label>upasthita</label>
      </lg>
      <lg n="47">
        <l n="a">nā liṅ saṅ dyah kadikadi vulaṅun |</l>
           <l n="b">vetniṅ śokaṅhatikasəkanunəṅ ||</l>
        <l n="c">tan vruh riṅ sambatəniranaṅaraṅ |</l>
           <l n="d">lvir sambatniṅ bhramaravilaśita ||</l>
        <label>bhramaravilaśita</label>
      </lg>
      <lg n="48">
        <l n="a">maṅkana śabda nireṅ kaga dibya |</l>
           <l n="b">riṅ kapanaṅ vihagāhiḍəp vvaṅ ||</l>
        <l n="c">mogha dine təkapiṅ kavitarkka |</l>
           <l n="d">śīghra ḍaṭəṅ kadi dodakavr̥tta ||</l>
        <label>dodakavr̥tta</label>
      </lg>
      <lg n="49">
        <l n="a">rakryandyānuṅ donku sinyaṅta maṅke |</l>
           <l n="b">āṅrəstvaskun yanlihatkasyasihta ||</l>
        <l n="c">varṇnantālə̄k tanləbur vuryyaniṅ luh |</l>
           <l n="d">sugyan śokāśā linipteṅ laronəṅ ||</l>
        <label>śālini</label>
      </lg>
      <lg n="50">
        <l n="a">nā liṅnyojarta siraṅ glānacitta |</l>
           <l n="b">ḍu tanmithyā paṅucapteṅ gatiṅku ||</l>
        <l n="c">hetuṅkvāsyaṅ ri səḍəṅtāṅrarah rūm |</l>
           <l n="d">ṅkāneṅ toya drutavātormmimāla ||</l>
        <label>vātormmimāla</label>
      </lg>
      <lg n="51">
        <l n="a">pira kariki lavaskunaṅdadi |</l>
           <l n="b">taya lumihatahimpare kita ||</l>
        <l n="c">mapa kari pagavayta riṅ daṅū |</l>
           <l n="d">mataṅikanatituṣṭa bhadrika ||</l>
        <label>bhadrika</label>
      </lg>
      <lg n="52">
        <l n="a">tansipi pva kalulutmamī kita |</l>
           <l n="b">rehta tansahadulursadampati ||</l>
        <l n="c">mukti rāmya sahajāṅrarah laṅə̄ |</l>
           <l n="d">lot ratoddhata gatinta tanbəsur ||</l>
        <label>ratoddhata</label>
      </lg>
      <lg n="53">
        <l n="a">toh varah ṅvaṅi ṅaranta harebu |</l>
           <l n="b">mitrahaṅku kita yankita māsih ||</l>
        <l n="c">ḍū tuhan ṅhulunanāma rathāṅgi |</l>
           <l n="d">svāgatāvəlasi rohta kasihyun ||</l>
        <label>svāgata</label>
      </lg>
      <lg n="54">
        <l n="a">pataña ni pinuni tuhanmaṅke |</l>
           <l n="b">mapa kari karaṇaniṅākiṅkiṅ ||</l>
        <l n="c">rari varahəniki manəh rakryan |</l>
           <l n="d">nda tanakalibaki tatāvr̥tta ||</l>
        <label>vr̥tta</label>
      </lg>
      <lg n="55">
        <l n="a">toh palar ṅhulun vruhātuluṅ rimaṅ |</l>
           <l n="b">maṅlipurkənaṅ lare rəsuntuhan ||</l>
        <l n="c">meta siṅ sakahyunanta yadyapi |</l>
           <l n="d">śyenitulyaha ṅhuluntəmənmaṅel ||</l>
        <label>śyeni</label>
      </lg>
      <lg n="56">
        <l n="a">kakaṅku tātansipi harṣaniṅhulun | ruməṅva śabdanta masuṅ suke hati || </l>
        <l n="b">ri denta tojarmanəkākənaṅ lulut |</l>
           <l n="c">satoyavaṅśastha masuṅ srəpi manah ||</l>
        <label>vaṅśastha</label>
      </lg>
      <lg n="57">
        <l n="a">rəṅənujarku nihantəvəkiṅ rimaṅ |</l>
           <l n="b">ri patilarsaṅamet rarasi ṅhulun ||</l>
        <l n="c">taya nimitta nikā lalisiṅ jinəm |</l>
           <l n="d">drutavilambita yanpagave lara ||</l>
        <label>drutavilambita</label>
      </lg>
      <lg n="58">
        <l n="a">yadiyankahituṅ vahuniṅ salulut |</l>
           <l n="b">lulutiṅvaṅaluṅ masəvə̄ turida ||</l>
        <l n="c">ri daləm śayana ṅvaṅaṅantyani kuṅ |</l>
           <l n="d">kuṅikāvətu toṭakagītarasa ||</l>
        <label>toṭaka</label>
      </lg>
      <lg n="59">
        <l n="a">ri huvusikāṅde kamigupayāṅlih |</l>
           <l n="b">lələhanaṅis riṅ śayana maṅundəṅ ||</l>
        <l n="c">agila tumon riṅ tapiharəjāmləs |</l>
            <l n="d">apulaṅavormvaṅ kusuma vicitra ||</l>
        <label>kusumavicitra</label>
      </lg>
      <lg n="60">
        <l n="a">gənəp təmu tahun lavaskunakurən |</l>
           <l n="b">silihsihadulurlanāṭikaṭikan ||</l>
        <l n="c">jənək maguliṅiṅ tamanmaməṅaməṅ |</l>
           <l n="d">hanantumuruniṅ jaloddhatagati ||</l>
        <label>jaloddhatagati</label>
      </lg>
      <lg n="61">
        <l n="a">patani ləṅəṅasimparśobha rāmya |</l>
           <l n="b">surabhi kamuniṅañjrah riṅ natarnya ||</l>
        <l n="c">bhramara humuṅa@@livran riṅ ruhurnya |</l>
           <l n="d">səkarika ruru maṅde śrī puṭanya ||</l>
        <label>śrīpuṭa</label>
      </lg>
      <lg n="62">
        <l n="a">yatekoṅgvani ṅvaṅ lanāmutyakənkuṅ |</l>
           <l n="b">lavansaṅ layattarvanə̄hiṅ kalaṅvan ||</l>
        <l n="c">ləṅləṅ lālanāmoṅkaharṣāṅrarah rūm |</l>
           <l n="d">bhramanteṅ taman lvir bhujaṅgaprayāta ||</l>
        <label>bhujaṅgaprayāta</label>
      </lg>
      <lg n="63">
        <l n="a">yapvanmaṅlih yankāla liṅsirhyaṅārkka |</l>
           <l n="b">svecāraryyan riṅ vuṅkalī tīraniṅ vvai ||</l>
        <l n="c">madyus riṅ bejyahniṅ bañunyātiśuddha |</l>
           <l n="d">śobhāṅ māhantən vaiśvadevyaṅgaluntaṅ ||</l>
        <label>vaiśvadevi</label>
      </lg>
      <lg n="64">
        <l n="a">ri huvusiṅadyusarjja paṣa məntas |</l>
           <l n="b">madulurumuṅgahiṅ śayana māmrəm ||</l>
        <l n="c">racana nikārjja tansipi rarasnya |</l>
           <l n="d">abhinavamālinī tilatilamnya ||</l>
        <label>navamālini</label>
      </lg>
      <lg n="65">
        <l n="a">yani tambvaṅiṅ vulanavā sumənə̄ |</l>
           <l n="b">jənəkiṅ natarkami sukāməṅaməṅ ||</l>
        <l n="c">sahajāguliṅguliṅaniṅ śayana |</l>
           <l n="d">bhramitākṣa rāmuya mulatiṅ kalaṅən ||</l>
        <label>bhramitākṣara</label>
      </lg>
      <lg n="66">
        <l n="a">yanmeh niṅ rāhina wa riris tānadrəs |</l>
           <l n="b">rurvaṅ kəmbaṅ kamuniṅavorśrīdanta ||</l>
        <l n="c">saṅ hyaṅ candrāluru makucəm tankumram |</l>
           <l n="d">kevrandeniṅ jaladharamālā ṅaṇḍəh ||</l>
        <label>jaladharamālā</label>
      </lg>
      <lg n="67">
        <l n="a">yapvan kāla ri təkaniṅ basantamāsa |</l>
           <l n="b">svecācaṅkrama mahasiṅ pradeśa rāmya ||</l>
        <l n="c">tansah ṅvaṅ kalihadulur lavankakaṅku |</l>
           <l n="d">sāsiṅ rāmya mamuhara prahārṣiṇī tvas ||</l>
        <label>prahārṣiṇī</label>
      </lg>
      <lg n="68">
        <l n="a">pasirvukirparaparani ṅvaṅaṅləṅə̄ṅ |</l>
           <l n="b">macaṅkramā kalihanapet rarashati ||</l>
        <l n="c">sukāṅrərəbrərəbirikaṅ tapovana |</l>
           <l n="d">ləyəplaṅə̄nika rucirāṅuṅaṅ lurah ||</l>
        <label>rucira</label>
      </lg>
      <lg n="69">
        <l n="a">kadi vah kalaṅvanulahiṅ vanāśrama |</l>
           <l n="b">kayu māsnikārvanakuniṅ savaṅ tatur ||</l>
        <l n="c">amirah tudiṅ pisaṅalasnya riṅ juraṅ |</l>
           <l n="d">amaṅunpunarmada niṅaṅrəgəplaṅə̄ ||</l>
        <label>punarmada</label>
      </lg>
      <lg n="70">
        <l n="a">eñjiṅ mintarmātuti himbaṅ nikaṅadri |</l>
           <l n="b">ləṅləṅ deniṅ pakṣyamijah gārjjita riṅ paṅ ||</l>
        <l n="c">asraṅ taṅ syuṅ kapva maśabdāṅakamaṅgəh |</l>
           <l n="d">kagyatdeniṅ śabda nikaṅ mattamayūra ||</l>
        <label>mattamayūra</label>
      </lg>
      <lg n="71">
        <l n="a">traṅ pva ṅve kumrami hiriṅiṅ gagaṇābhrā |</l>
           <l n="b">sakwehniṅ tāni paḍa katonkalaṅə̄nya ||</l>
        <l n="c">ləṅləṅ lvirniṅ savahika vāhu matandur |</l>
           <l n="d">rīdrəsniṅ māruta kaditāmbudhivīci ||</l>
        <label>ambudhivīci</label>
      </lg>
      <lg n="72">
        <l n="a">sakveh niṅ rānya sama kajajahandeni ṅvaṅ |</l>
           <l n="b">tāman lenmaṇḍala kuṭi paraniṅvaṅ līlā ||</l>
        <l n="c">tīrthākveh lyan raṇu kahalivatanmaṅde kuṅ |</l>
           <l n="d">madhyanyāñjrah kuvalayakusumanya mrikmar ||</l>
        <label>kuvalayakusuma</label>
      </lg>
      <lg n="73">
        <l n="a">nāhan lvirkun ṅūnyaduludulurakārvankuṅ |</l>
           <l n="b">maṅke pva ndīkinkatəkana valuyāṅrathyun ||</l>
        <l n="c">ṅhiṅ tuṅgalsihtā pinalariṅanahənkiṅkiṅ |</l>
           <l n="d">prāptāsambādhātryanəkakəna vuvusni ṅvaṅ ||</l>
        <label>asambādha</label>
      </lg>
      <lg n="74">
        <l n="a">tuvi taya śaraṇaṅku lena sake kita |</l>
           <l n="b">manəkakəna lulutkvi saṅ magave lara ||</l>
        <l n="c">rarahəni laṅəniṅ vukir patapan ləyəp |</l>
           <l n="d">yadi katəkaha riṅ jaladhyaparājita ||</l>
        <label>apurājita/@@aparājita</label>
      </lg>
      <lg n="75">
        <l n="a">kaka-kami palarən vruha maləsalulut |</l>
           <l n="b">yadi hana vara-sihta matuluṅa rimaṅ ||</l>
        <l n="c">tuməkakəna pasambatiṅalavasakuṅ |</l>
           <l n="d">kita juga turidahapraharaṇakalika ||</l>
        <label>praharaṇakalika</label>
      </lg>
      <lg n="76">
        <l n="a">sansipta niṅ vacana ni ṅhulunī kita pva |</l>
           <l n="b">tāṅkatpare saṅasavaṅ madanāṅrasi tvas ||</l>
        <l n="c">prih pet rarah tañakəne gərəhayva maṅhel |</l>
           <l n="d">saṅ lvir vasantatilakāsika riṅ hatiṅku ||</l>
        <label>vasantatilaka</label>
      </lg>
      <lg n="77">
        <l n="a">nahanukari saṅaṅaraṅalaṅə sivuhən |</l>
           <l n="b">maṅənani hatiniṅaganilaya mavəlas ||</l>
        <l n="c">dadi ya sumahur agələmanəkanaṅulah |</l>
           <l n="d">suka maṇi guṇanikaranika yanimaləm ||</l>
        <label>maṇiguṇanikara</label>
      </lg>
      <lg n="78">
        <l n="a">ibu riṅapa mataṅvaṅ yantanaṅge pakonta |</l>
           <l n="b">yadi sapavəkasadyah mrəkmareṅ priṅga durgga ||</l>
        <l n="c">mapa ta vuvusani ṅvaṅ yankapaṅgih kakuṅta |</l>
           <l n="d">mamuharaha sihiṅ janmā linipteṅ laronəṅ ||</l>
        <label>mālini</label>
      </lg>
      <lg n="79">
        <l n="a">nāhanujarnikaṅ kaga ri saṅararasalaṅə̄ |</l>
           <l n="b">ndan sumahur  saṅadyahamarahi vuvusanika ||</l>
        <l n="c">yeki liṅanta toh rəṅənujari pinuni kita |</l>
           <l n="d">prāptakəneṅ saṅaśvavr̥ṣabhagativilaśita ||</l>
        <label>vr̥ṣabhagativilaśita</label>
      </lg>
      <lg n="80">
        <l n="a">rakryanaturnikiṅ kaga ḍatəṅ suməmbahi kita |</l>
           <l n="b">ndan varaceṭikāṅgəhi pinunmare kita tuhan ||</l>
        <l n="c">donkvinutusuyarinta manəkakənāṅ vuvusarūm |</l>
           <l n="d">rī kita saṅ tulusgumavayaṅ jagatpramudita ||</l>
        <label>jagatpramudita</label>
      </lg>
      <lg n="81">
        <l n="a">māsni ṅvaṅ toh divaśa təkapniṅ maṅvalaṅlaṅ kalaṅvan |</l>
           <l n="b">tolih rantən rasika kari tibrāṅaraṅ kaṇḍəhankuṅ ||</l>
        <l n="c">śokāgriṅ riṅ tamanaguliṅan riṅ həbiṅ nāgapuṣpa |</l>
           <l n="d">mandākrāntaṅ bhramara manaṅis riṅ ruhurdarppa maṅhrəṅ ||</l>
        <label>mandākrānta</label>
      </lg>
      <lg n="82">
        <l n="a">tankəna riṅ paṅanturu savetniṅunəṅa ri kita |</l>
	   <l n="b">lotmanaṅismaṅuṇḍəṅamaṅun vəlasikaṅumulat |</l>
        <l n="c">tanhuniṅeṅ səkarhyasatirūkṣa mavənəsasamun |</l>
           <l n="d">lvirnika vaṅśapatra patiteṅ śayana yunaguliṅ ||</l>
        <label>vaṅśapatrapatita</label>
      </lg>
      <lg n="83">
        <l n="a">ri tistisniṅ ṅve sūryyakiraṇa mayattuṅgaṅacala |</l>
           <l n="b">makintibrāntontiṅkahi racananiṅ pāmrəmanarūm ||</l>
        <l n="c">kacitte tvasnyanduk səḍəṅiṅakaron rāgaturida |</l>
           <l n="d">lavanrakryansaṅ darppa muṅari laṅə̄ niṅ śikariṇi ||</l>
        <label>śikariṇi</label>
      </lg>
      <lg n="84">
        <l n="a">ləṅə̄ṅ ri vijiliṅ vulan kuməñariṅ laṅit bhāsvara |</l>
           <l n="b">məkarkusuma niṅ tahən rinubuṅiṅ dvirephānaṅis ||</l>
        <l n="c">samaṅkana rarinta yantumuruniṅ natarkaṅlihan |</l>
           <l n="d">maṅə̄ ri pajaṅiṅ śaśāṅka maguliṅ ri pr̥thvītala ||</l>
        <label>pr̥thvītala</label>
      </lg>
      <lg n="85">
        <l n="a">sipi kasiharəpnyārintāṅde vəlasi ṅhulun |</l>
           <l n="b">pira kari lavastātiṅgal tansahiṅ ḍaləmiṅ taman ||</l>
        <l n="c">maṅaraṅanaṅis ṅhiṅ rakryantaṅ sinambatikin rimaṅ |</l>
           <l n="d">kavuvuhanunəṅ deniṅ pāmaṅsuliṅ hariṇidhvani ||</l>
        <label>hariṇidhvani</label>
      </lg>
      <lg n="86">
        <l n="a">yani sirəmiṅ vulan hana ririsnya suməmburatis |</l>
           <l n="b">manələsuləsuya piṅayamaṅun vəlasiṅ lumihat ||</l>
        <l n="c">taḍahasihiṅ tavaṅ bhramita moni maṅālikalik |</l>
           <l n="d">sapanaṅisiṅ kalaṅvani səḍəṅ nikanaṅ rajani ||</l>
        <label>rajani</label>
      </lg>
      <lg n="87">
        <l n="a">ṅhiṅ tekā nityaṅ kinatikinamər tanmadoh riṅ kisapvan | </l>
           <l n="b">sambatnyā keṣṭīṅ karasarəja kapvāpapandanta marṇnik ||</l>
        <l n="c">baryyantapvansah pinaka panamunya prihiṅ hatyakiṅkiṅ |</l>
           <l n="d">lāvantekā lothiniliṅiliṅan citralekanta lambaṅ ||</l>
        <label>citraleka</label>
      </lg>
      <lg n="88">
        <l n="a">nā saṅsipta nikiṅ vuvus liṅakənante saṅ kakuṅ ni ṅhulun |</l>
           <l n="b">yantanvantən sanmatanya riṅakuṅ byaktaṅ paratra ṅhulun ||</l>
        <l n="c">lāventeki sakavruhanta maṅucap prih saṅkananyāsiha |</l>
           <l n="d">tāṅkattebu tatankahaṇḍəga kiteṅ śārdūlavikrīḍita ||</l>
        <label>śārdūlavikrīḍita</label>
      </lg>
      <lg n="89">
        <l n="a">ndanaṅhiṅ liṅ ni ṅvaṅ ri kita tulusāsihta riṅ strī viyoga |</l>
           <l n="b">hayo tanpinrih riṅ hati sapavəkasni ṅhulun riṅ kakaṅku ||</l>
        <l n="c">lavanhayvā tanyatna ri sarusitiṅ mārgga səṅkan juraṅ lvah |</l>
           <l n="d">nihanmārggantānūta ri kalaṅəniṅ meghavisphūrjjitāśrī ||</l>
        <label>meghavisphūrjjita</label>
      </lg>
      <lg n="90">
        <l n="a">nāhantojarni saṅ dyah vinəkasakənireṅ cakrāṅgavanitā |</l>
           <l n="b">sāmpunkesī hatinyaṅ vuvusujarakənanyāmvit ya vəkasan ||</l>
        <l n="c">kālih kāsihnya śīghrāṅlayaṅi təṅahikaṅ byomārddha maruhur |</l>
           <l n="d">lālityāsoṅ limut līla lumihati laṅə̄ kālih suvadana ||</l>
	<label>suvadana</label>
      </lg>
      <lg n="91">
        <l n="a">nyaṅ laṅə̄ tinonikaṅ vihaṅgaceṭikā tinuṅkutuṅkulanya |</l>
           <l n="b">lvah magə̄ṅ sakeṅ vukirtuməmpuhi kuraṅ hilinya mādrəsatri ||</l>
        <l n="c">simpaṅiṅ bañunya vinvatan ri sornya sə̄kpakisdavut ya keli |</l>
           <l n="d">denikaṅ vvahādrəsaṅgaluntaṅaglisosyaniṅ kəḍuṅ ndyaṣanya ||</l>
        <label>gli</label>
      </lg>
      <lg n="92">
        <l n="a">honyaṅ deśālaṅə̄ himbaṅiṅacala katonkatraṅan sūryyaraśmi |</l>
           <l n="b">aṅde kuṅ pomahanyārəja paḍakalakah tūthiriṅ tanduranya ||</l>
        <l n="c">nyu dantāvvah paḍātəb saha pucaṅajajarlyanpisaṅ tūtgagārṇnəb |</l>
           <l n="d">sakveh niṅ kayvakayvanpaḍa manəḍəṅsragdharāṅimbuhi śrī ||</l>
        <label>sragdharā</label>
      </lg>
      <lg n="93">
        <l n="a">lvir mavayaṅ tahəṅati nikaṅ vukir kinəliran himāraṅanipis |</l>
           <l n="b">buṅbuṅikaṅ pətuṅ kapavanan yateka tuḍuṅanya munyaṅaraṅin ||</l>
        <l n="c">pakṣi kətursaluṇḍiṅanikā kinaṅsyani pamaṅsuliṅ kidaṅalon |</l>
           <l n="d">madraka śabda niṅ mrakalaṅə̄ savaṅ paṅiduṅanya maṅrasi hati ||</l>
        <label>madraka</label>
      </lg>
      <lg n="94">
        <l n="a">ri suku nikaṅ vukirtani kasimparaṅharəpakən lvaharjja madaləm |</l>
           <l n="b">tarutarukanhañarṅganika tanduranya turi len jayanti majajar ||</l>
        <l n="c">vvaṅika samāñjənəṅjənəṅi teṅ dudūṅ manapunapvamoṅi baləman |</l>
           <l n="d">rarayarubuṅrubuṅ ri həbikaṅ tahən prasama maṅvanaśvalalita ||</l>
        <label>aśvalalita</label>
      </lg>
      <lg n="95">
        <l n="a">tantuṅgal rāmyāniṅ mārggāmuhara ləṅəṅi manahikaṅaṅaṅənaṅən |</l>
           <l n="b">tāman len katyāganśobhā racananika maṅənani hati niṅumulat ||</l>
        <l n="c">tañjuṅ bāṇāśoka mvaṅ cāmpaka surabhi kanigara masəkaranəḍəṅ |</l>
           <l n="d">mattakrīḍaṅ kumbaṅ darppāṅrubuṅanicinicipi sari nika tanari ||</l>
        <label>mattakrīḍa</label>
      </lg>
      <lg n="96">
        <l n="a">tanvuvusən lvirnisakaləṅəṅaniṅ mārgga katuṅkulanamuhara ləṅləṅ |</l>
           <l n="b">lāmpahikaṅ vyomakagati caritanmedranapetkananira saṅaweh kuṅ ||</l>
        <l n="c">āpanikaṅ viṣkira satata mavas rūpa ni saṅ layatalilariṅadyah |</l>
           <l n="d">lvir kadi tanviṣṭi nika manəkanaṅ kahyuni saṅakuṅalara katiṅgal ||</l>
        <label>tanvi</label>
      </lg>
      <lg n="97">
        <l n="a">sāgara ləṅləṅ rāmya katon denikanaṅaganilaya sakariṅavaṅavaṅ |</l>
           <l n="b">riṅ təpi maṅjrah paṇḍanatuntun sarisari paranika saṅakuṅasənətan ||</l>
        <l n="c">lyantumuvuh riṅ nūsa katampvan ryyakaṅənani paraṅanarəsariṅiriṅih |</l>
           <l n="d">madhya nikaṅ nūsārəja tekaṅ kayukayu samasama vikasitakusuma ||</l>
        <label>vikasitakusuma</label>
      </lg>
      <lg n="98">
        <l n="a">ṅkāneṅ təmbiṅ niṅ siṅgroṅ jrah piḍaḍa majajar atata ləyəp laṅə̄nya tiniṅhalan |</l>
           <l n="b">paṅdukniṅ hertambaṅ saṅke rəṅatikaṅupala tuməḍunatri gañca tibeṅ paruṅ ||</l>
        <l n="c">himpərvr̥ṣṭyādrəssəmburnyantiba kasələhaniṅaruṇa lumra vaṅkava yantinon |</l>
           <l n="d">dudvaṅ vvai muñcarlyantekaṅ mətu sakari paraṅananamarbhujaṅgavijr̥mbhita ||</l>
        <label>bhujaṅgavijr̥mbhita</label>
      </lg>
      <lg n="99">
        <l n="a">honyaṅ dvirada paraṅani təpi nikaṅudadhi kadi tulisararasaṅde kuṅ |</l>
           <l n="b">śobhā mijilakənudaka sumirasiratanalinatitiranəmpuh groṅ ||</l>
        <l n="c">ṅkā taṅ vihaga tumurunalaṅə lumihati ləyepikaṅudadhi yatālīlā |</l>
           <l n="d">gəntərmuni maḍəḍəmasahuranamiji taliṅa masavaṅanapavāharṣā ||</l>
        <label>apavāha</label>
      </lg>
      <lg n="100">
        <l n="a">atuti təpi nikaṅ pasirmedra kāḍaṇḍa kārvādulur harṣa yarton ləyəpniṅ tasik |</l>
           <l n="b">ləṅəṅaṅulati saṅ pinetnyāmalaryankatəmvāṅrarah rūmnikaṅ sāgarāṅdoṅlaṅə̄ ||</l>
        <l n="c">rinarahika ri rāmya niṅ nūsa kañcit kapaṅgih saṅandonlaṅə̄ līla tanseṅkaras |</l>
           <l n="d">təka sumuyugikaṅ vihaṅgāpajaryanpriyāceṭikāṅgəhnya de saṅ dinohanlulut ||</l>
        <label>ḍaṇḍaka</label>
      </lg>
      <lg n="101">
        <l n="a">savuvusni saṅ kadi ratih vinuvusakənikaṅ vihaṅgama |</l>
           <l n="b">vruh nikinaṅucapapetturida |</l>
        <l n="c">amaṅunprapañca taṅujarmukodgata ||</l>
        <label>udgatavisama</label>
      </lg>
      <lg n="102">
        <l n="a">sira saṅ kakuṅ kasaputanturida ruməṅə liṅnya kāsyasih |</l>
           <l n="b">liṅ nirāmuvusalonsumahur |</l>
        <l n="c">atisorabāvacana maṅjəṅərhati ||</l>
        <label>sorabavisama</label>
      </lg>
      <lg n="103">
        <l n="a">nimitaṅku yanlayataniṅgali saṅahayu ṅūni riṅ tilam |</l>
           <l n="b">ndatanalali si laṅəniṅ śayana |</l>
        <l n="c">saka riṅ harəpku lalita ṅgurilaṅə̄ ||</l>
        <label>lalitavisama</label>
      </lg>
      <lg n="104">
        <l n="a">ri təkanta riṅ kahanani ṅvaṅinutusira saṅ karīṅ puri |</l>
           <l n="b">mogha kadi tinitahiṅ madana |</l>
        <l n="c">visamātri tansipi kaharṣaniṅ hiḍəp ||</l>
      </lg>
      <lg n="105">
        <l n="a">iki hetuniṅvaṅibu tantumuli maluyi rāmya niṅ puri |</l>
	   <l n="b">tapvaniṅguriti pinunkakavin |</l>
        <l n="c">sinamāntareṅ kalaṅəniṅ payonidhi ||</l>
      </lg>
      <lg n="106">
        <l n="a">satəvək kunaṅləṅəṅaṅiṇḍaṅi kaləṅəṅaniṅ pasirvukir |</l>
           <l n="b">lotsumusuki hati saṅ katilar |</l>
        <l n="c">satatāmiraṅrvaṅi ri cittani ṅhulun ||</l>
      </lg>
      <lg n="107">
        <l n="a">ṅvaṅ maṅkyāvusanāṅucapsagatiniṅ vr̥ttenucapniṅ maṅə̄ |</l>
           <l n="b">maṅke ṅvaṅ maluyeṅ purāṅulihanaṅ lampah baṅun ri daṅū ||</l>
        <l n="c">kveh vr̥tteṅ malaṅə̄ tatanliniṅakən maṅke təkap ni ṅhulun |</l>
           <l n="d">āpan kveh visamanya kevala tikaṅ gatyatryajar ni ṅhulun ||</l>
      </lg>
      <lg n="108">
        <l n="a">nāhan liṅ nira saṅ kakuṅ təlasadanmantuk lumampah sira |</l>
           <l n="b">ndātansah madulur tikaṅ viaha tutmārggālaṅə̄ lālana ||</l>
        <l n="c">tanvaktaṅatiniṅ havankrama huvus prāptī daləmniṅ puri |</l>
           <l n="d">rāmyāvorturideṅ paturvanaṅajə̄ṅ sih niṅ makārvanlulut ||</l>
      </lg>
      <lg n="109">
        <l n="a">aṅhiṅ hiṅhanikiṅ palāmbaṅa gutit mpu tanakuṅatimūḍa duryyaśa |</l>
           <l n="b">candaprākr̥ta vr̥tta niṅ guru lavan laghu racana nikandatankalen ||</l>
        <l n="c">akveh vr̥tta turuṅ liniṅ mami palenakəna muvahi kopalakṣaṇan |</l>
           <l n="d">yanriṅ piṅgalaśāstra kevala kadīkaṅinajarakəniṅ palambaṅa ||</l>
      </lg>
      <lg n="110">
        <l n="a">tuhunsahana saṅ kavīndra maṅupakṣamā ri ṅhulun |</l>
           <l n="b">gatiṅkunaṅikət palambaṅa kuraṅ raras tan padon |</l>
        <l n="c">təhərmatiki vr̥ttasañcaya ṅaranya deniṅ maṅə̄ |</l>
           <l n="d">palarmagavayaṅ viśuddha ri manah niṅāṅgə̄ṅ laṅə̄ ||</l>
      </lg>
      <lg n="111">
        <l n="a">sāmpunprākr̥taniṅ maṅə̄ yatika varṇna tanuhuti manahnya duryyaśa |</l>
           <l n="b">vetniṅ bhranta visāṭa kārva ləpihan panamunikaririṅraṅiṅ hati ||</l>
        <l n="c">āpan tan hana taṅ vənaṅ mavəlase sagati nikinatīta kāsyasih |</l>
           <l n="d">noraṅhetu maśabda kevala samāṅguyuguyu ri kapiṅgiṅi ṅhulun ||</l>
      </lg>
      <lg n="112">
        <l n="a">ndanhantusākəna daməl tanakuṅ palambaṅ |</l>
           <l n="b">arddhākikuktanalaṅə̄ tanamətvakənkuṅ ||</l>
        <l n="c">sotanyanantukikaṅaspada riṅ kalaṅvan |</l>
           <l n="d">kavyeñjuhanvaminucap magave panastvas ||</l>
      </lg>
      <ab>iti vr̥ttasañcaya || cakravākadūtacarita || tanakuṅ ||</ab>
    </div> 
       <div type="translation"><p/></div>

  <div type="bibliography">
     <p><respStmt>
               <persName ref="https://viaf.org/viaf/11026260/">Arlo Griffiths</persName>
               <resp>Typed the text (2011)</resp>
            </respStmt>
            <respStmt>
               <persName ref="http://viaf.org/viaf/372149294434280521495">Andrew Ollett</persName>
               <resp>Converted the text to TEI format (2018)</resp>
            </respStmt></p>
<listBibl type="primary">
				<bibl n="siglum"/>
			</listBibl>
           <listBibl type="secondary">
              <bibl/>           </listBibl>
       </div>
</body>
   </text>
</TEI>
