<html xmlns="http://www.w3.org/1999/xhtml"><head xmlns:xs="http://www.w3.org/2001/XMLSchema" xmlns=""><meta http-equiv="Content-Type" content="text/html; charset=UTF-8"><title>Jinārthiprakr̥ti</title><meta content-type="application/xhtml+xml" content="charset=UTF-8"><link><link name="viewport" content="width=device-width, initial-scale=1" rel="stylesheet" href="https://maxcdn.bootstrapcdn.com/bootstrap/4.0.0/css/bootstrap.min.css" integrity="sha384-Gn5384xqQ1aoWXA+058RXPxPg6fy4IWvTNh0E263XmFcJlSAwiGgFAW/dAiS6JXm" crossorigin="anonymous"><link rel="stylesheet" href="https://cdnjs.cloudflare.com/ajax/libs/malihu-custom-scrollbar-plugin/3.1.5/jquery.mCustomScrollbar.min.css"><link rel="stylesheet" href="https://cdn.jsdelivr.net/gh/erc-dharma/project-documentation@latest/stylesheets/criticalEditions/dharma-ms.css"><script src="https://use.fontawesome.com/releases/v5.0.13/js/solid.js" integrity="sha384-tzzSw1/Vo+0N5UhStP3bvwWPq+uvzCMfrN1fEFe+xBmv1C/AtVX5K0uZtmcHitFZ" crossorigin="anonymous"></script><script src="https://use.fontawesome.com/releases/v5.0.13/js/fontawesome.js" integrity="sha384-6OIrr52G08NpOFSZdxxz1xdNSndlD4vdcf/q2myIUVO0VsqaGHJsB0RaBE01VTOY" crossorigin="anonymous"></script><link rel="stylesheet" href="https://maxcdn.bootstrapcdn.com/bootstrap/4.0.0/css/bootstrap.min.css" integrity="sha384-Gn5384xqQ1aoWXA+058RXPxPg6fy4IWvTNh0E263XmFcJlSAwiGgFAW/dAiS6JXm" crossorigin="anonymous"><link rel="stylesheet" href="https://cdn.jsdelivr.net/gh/erc-dharma/project-documentation@latest/stylesheets/criticalEditions/dharma-ms.css"><link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css"><link rel="icon" href="favicon.svg"><script src="https://cdn.jsdelivr.net/npm/@floating-ui/core@1.6.0"></script><script src="https://cdn.jsdelivr.net/npm/@floating-ui/dom@1.6.3"></script></head><body><div id="contents"><header><div id="menu_bar"></div></header><main><div xmlns="" class="row"><div class="col text-center my-5"><h1 class="display-5"><span class="font-italic"><span>Jinārthiprakr̥ti</span></span></h1></div></div><div class="row wrapper"></div><div class="row wrapper"><ul class="nav nav-tabs nav-justified" id="tab" role="tablist"><li class="nav-item" role="presentation"><a class="nav-link active" id="witnesses-tab" data-toggle="tab" href="#witnesses" role="tab" aria-controls="witnesses" aria-selected="true"><div class="panel">Witness</div></a></li><li class="nav-item" role="presentation"><a class="nav-link" id="metadata-tab" data-toggle="tab" href="#metadata" role="tab" aria-controls="metadata" aria-selected="false"><div class="panel">Metadata</div></a></li></ul><div class="tab-content"><div xmlns="" class="tab-pane active" id="witnesses" role="tabpanel" aria-labelledby="witnesses-tab"><h4>Witness</h4><ul><li><a id=""></a><span class="font-weight-bold"></span>: <span class="name san">J.Schoterman</span><span class="name san">A.Teeuw</span><span>‘Jinārthiprakṛti: A Monk’s ABC’</span><span>Bahasa, Sastra, Budaya: Ratna Manikam Untaian Persembahan Kepada Prof. Dr. P.J. Zoetmulder</span>(none)<span class="name san">Sulastin Sutrisno</span><span class="name san">Darusuprapta</span><span class="name san">Sudaryanto</span>Gadjah Mada University Press1985Yogyakarta202–239</li></ul></div><div xmlns="" class="tab-pane fade" id="metadata" role="tabpanel" aria-labelledby="metadata-tab"><h4>Metadata of the Edition</h4><ul><li><b>Title</b>: <span class="font-italic">Jinārthiprakr̥ti</span><span class="font-italic">Jinārthiprakṛti: A Monk’s ABC</span><span class="font-italic">Bahasa, Sastra, Budaya: Ratna Manikam Untaian Persembahan Kepada Prof. Dr. P.J. Zoetmulder</span><span class="font-italic">Old Javanese-English Dictionary</span></li><li><b>Text Identifier</b>: </li></ul><p class="text-justify">Encoded in TEI according to the <a href="{URI for DHARMA editorial conventions or page with link to Encoding Guides}">Conventions of Project DHARMA</a></p></div></div></div>
      <div xmlns="" class="row"><div class="col-1 text-center"><p></p></div><div class="col-11">
         <div class="row"><div class="col-1 text-center"><p></p></div><div class="col-11"><p class="font-weight-bold">Canto 1</p>
            <p class="float-center"><small><span class="text-muted"></span></small></p><div class="row"><div class="col-9 text-col"><div class="lg">
               <span class="l translit">nāhan lakṣaṇa saṅ tathāgata mahāyāna pva yan kavruhi |</span>
               <span class="l translit">pūrṇeṅ rūpa sacihna saṅ viku huvus māndəl haneṅ jro hati |</span>
               <span class="l translit">muṇḍī goḍuva len gaṇitri paragi mvaṅ sāmbarāśryāputih |</span>
               <span class="l translit">mvaṅ tekaṅ kaṭivandha yogapaṭa sakvehniṅ sinaṅguh krama ||</span>
            <span class="text-muted lg-number">1</span></div><br xmlns:xs="http://www.w3.org/2001/XMLSchema"></div></div>
            <p class="float-center"><small><span class="text-muted"></span></small></p><div class="row"><div class="col-9 text-col"><div class="lg">
               <span class="l translit">nāhan muṇḍi ṅaranya saṅ makamanah dharmāsvabhāvāhəniṅ |</span>
               <span class="l translit">śuddha prakṛti niṣprapañcamaya śūnya jñāna nirsaṅgraha |</span>
               <span class="l translit">nirsambodhana nirvikalpakamayālīlaṅ mahāśāśvatā |</span>
               <span class="l translit">muṇḍi pvaiki ṅaranya nitya maparas mūrdhāṅ ləṅis nityasa ||</span>
            <span class="text-muted lg-number">2</span></div><br xmlns:xs="http://www.w3.org/2001/XMLSchema"></div></div>
            <p class="float-center"><small><span class="text-muted"></span></small></p><div class="row"><div class="col-9 text-col"><div class="lg">
               <span class="l translit">jñāna vruh maṅiriṅ pasuk vətunikaṅ prāṇādi buddhyotsaha |</span>
               <span class="l translit">mvaṅ vruh rīdər ikaṅ śarīra mahilī mendran lanā cakravat |</span>
               <span class="l translit">ndah nityāṅhanakən praveśa makadon prītyaṅ prajāmaṇḍala |</span>
               <span class="l translit">nāhan teki gaṇitri tan pasalahan de daṅ mahāpaṇḍita ||</span>
            <span class="text-muted lg-number">3</span></div><br xmlns:xs="http://www.w3.org/2001/XMLSchema"></div></div>
            <p class="float-center"><small><span class="text-muted"></span></small></p><div class="row"><div class="col-9 text-col"><div class="lg">
               <span class="l translit">nirbyāpāranikaṅ manah ya ta maveh prītyaṅ nikaṅ rat kabeh |</span>
               <span class="l translit">mvaṅ saṅ deva sireki mukhya ginave tuṣṭā nirān laṅgəṅa |</span>
               <span class="l translit">mvaṅ saṅ ṛṣi sireka laṅgeṅa sivin maṅde sukhāniṅ prajā |</span>
               <span class="l translit">yekā goḍuva tan kasah ri sira saṅ mahyun tuməmvaṅ taya ||</span>
            <span class="text-muted lg-number">4</span></div><br xmlns:xs="http://www.w3.org/2001/XMLSchema"></div></div>
            <p class="float-center"><small><span class="text-muted"></span></small></p><div class="row"><div class="col-9 text-col"><div class="lg">
               <span class="l translit">buddhi lvir raviteja lumra sumənə̄ riṅ sarvatattvāgama |</span>
               <span class="l translit">otsāhāna rajah tamah pada gəsəṅ sakvehnikaṅ ṣaḍripu |</span>
               <span class="l translit">artha mvaṅ kama śabda len daśamahābhāyālahāvrəg hilaṅ |</span>
               <span class="l translit">nāhan taṅ paragi prasiddha tinəṅət de saṅ masadyā hayu ||</span>
            <span class="text-muted lg-number">5</span></div><br xmlns:xs="http://www.w3.org/2001/XMLSchema"></div></div>
            <p class="float-center"><small><span class="text-muted"></span></small></p><div class="row"><div class="col-9 text-col"><div class="lg">
               <span class="l translit">jñāna lvir həniṅ iṅ laṅit kinatayan deniṅ hima mvaṅ limut |</span>
               <span class="l translit">vruh riṅ sarvaviśeṣatattva ṅuniveh riṅ buddhamārgottama |</span>
               <span class="l translit">tiṅkah śrī jina riṅ śarīra kahiḍəp devīnirān sakramā |</span>
               <span class="l translit">yekā sāmbara tan vənaṅ vinasəhan tan bhasmi deniṅ panas ||</span>
            <span class="text-muted lg-number">6</span></div><br xmlns:xs="http://www.w3.org/2001/XMLSchema"></div></div>
            <p class="float-center"><small><span class="text-muted"></span></small></p><div class="row"><div class="col-9 text-col"><div class="lg">
               <span class="l translit">jñāna vruh humiḍəp ri śūnyatānikaṅ sarvatva dharmātmaka |</span>
               <span class="l translit">sthīrāniṅsəti tuṅgal iṅ sakalatattva mvaṅ śarīrakrama |</span>
               <span class="l translit">mvaṅ pañcendriya buddhi tan pamiṣaya tan kāpusan byāpara |</span>
               <span class="l translit">nāhan taṅ kaṭivandha riṅ paramatattva ndan ginuhyeṅ manah ||</span>
            <span class="text-muted lg-number">7</span></div><br xmlns:xs="http://www.w3.org/2001/XMLSchema"></div></div>
            <p class="float-center"><small><span class="text-muted"></span></small></p><div class="row"><div class="col-9 text-col"><div class="lg">
               <span class="l translit">prajñā vruh riṅ aveśa guhya atiyoga mvaṅ hiḍəp vīryavān |</span>
               <span class="l translit">salvir neṅ surapūja yeka kahiḍəp naṅ devahārakrama |</span>
               <span class="l translit">sarvopakriya sarvadeśana təlas taṅ mantra tantra stuti |</span>
               <span class="l translit">yekā yogapaṭa prasiddha kumavītan vətva riṅ durnaya ||</span>
            <span class="text-muted lg-number">8</span></div><br xmlns:xs="http://www.w3.org/2001/XMLSchema"></div></div>
            <p class="float-center"><small><span class="text-muted"></span></small></p><div class="row"><div class="col-9 text-col"><div class="lg">
               <span class="l translit">jñānotsāha taman pəgat mulahakən pūjā stuti śrī jina |</span>
               <span class="l translit">suptādikriya tan katalyan inivə̄ naṅkən trisādhyātutur |</span>
               <span class="l translit">maṅgāṅhela tan artha kārya magave dharma trikāyottama |</span>
               <span class="l translit">yekāṅkən kaharan savit ri sira saṅ paṇḍyāhyun iṅ śūnyatā ||</span>
            <span class="text-muted lg-number">9</span></div><br xmlns:xs="http://www.w3.org/2001/XMLSchema"></div></div>
            <p class="float-center"><small><span class="text-muted"></span></small></p><div class="row"><div class="col-9 text-col"><div class="lg">
               <span class="l translit">pūjānta sthiti sarvalakṣaṇa ya pūjā siṅ sasolah bhava |</span>
               <span class="l translit">salvirniṅ vacanāmanis parahitāṅkən mantra nityāsthiti |</span>
               <span class="l translit">siṅ cittanta japaprayoga magalar bāyu tri ratna traya |</span>
               <span class="l translit">siṅ kāranta ya yogakāraṇa ri siddhāniṅ kayogīśvaran ||</span>
            <span class="text-muted lg-number">10</span></div><br xmlns:xs="http://www.w3.org/2001/XMLSchema"></div></div>
            <p class="float-center"><small><span class="text-muted"></span></small></p><div class="row"><div class="col-9 text-col"><div class="lg">
               <span class="l translit">śīlantāṅinakiṅ mulat ya tika kəmbaṅ tan malum nityasa |</span>
               <span class="l translit">siṅ sojarta kapaṇḍitan mijil arūm gandhā vaṅinyān sumar |</span>
               <span class="l translit">vruhteṅ tattvaviśeṣa buddha ya tikā vījanta nityāgəlar |</span>
               <span class="l translit">jñānāhniṅ humiḍəṅ mayā kadi miñak yekā nivedyāhaləp ||</span>
            <span class="text-muted lg-number">11</span></div><br xmlns:xs="http://www.w3.org/2001/XMLSchema"></div></div>
            <p class="float-center"><small><span class="text-muted"></span></small></p><div class="row"><div class="col-9 text-col"><div class="lg">
               <span class="l translit">nāhan hetuni saṅ vuvus vruh irikaṅ dvīmātratavālicin |</span>
               <span class="l translit">byaktā tiṅhala tattva sakramanikaṅ tantrenusir saṅ viku |</span>
               <span class="l translit">aṅhiṅ jñānaviśeṣa buddha kahiḍəp tan dūra tan saṅśaya |</span>
               <span class="l translit">ndan sāmaṅkana tan sapekṣa ri ulah lvir bhrānta riṅ lakṣaṇa ||</span>
            <span class="text-muted lg-number">12</span></div><br xmlns:xs="http://www.w3.org/2001/XMLSchema"></div></div>
            <p class="float-center"><small><span class="text-muted"></span></small></p><div class="row"><div class="col-9 text-col"><div class="lg">
               <span class="l translit">vvantən teki gəgə̄n bratāṅkənan ikaṅ de saṅ makinkin hayu |</span>
               <span class="l translit">naṅ ṣaṭpāramitā prakāśita gəgə̄n taṅ dāna riṅ pūrvaka |</span>
               <span class="l translit">len taṅ śīla muvah ta śānti saha vīrya dhyāna len kavruhi |</span>
               <span class="l translit">prajñāntyana ya teka kavruhinihan taṅ dāna tiṅkahnikā ||</span>
            <span class="text-muted lg-number">13</span></div><br xmlns:xs="http://www.w3.org/2001/XMLSchema"></div></div>
            <p class="float-center"><small><span class="text-muted"></span></small></p><div class="row"><div class="col-9 text-col"><div class="lg">
               <span class="l translit">ambək nitya ləbā riṅ artha ṅuniveh yan tvak səkul bhojana |</span>
               <span class="l translit">lāvan strī tuvi putri yadiyan tāvehakən riṅ matə̄n |</span>
               <span class="l translit">rāh len māṅsa atinta soca yadiyan kāvehakənniṅ matə̄n |</span>
               <span class="l translit">nāhan teka ya dānapāramitā yekin tambayan kavruhi ||</span>
            <span class="text-muted lg-number">14</span></div><br xmlns:xs="http://www.w3.org/2001/XMLSchema"></div></div>
            <p class="float-center"><small><span class="text-muted"></span></small></p><div class="row"><div class="col-9 text-col"><div class="lg">
               <span class="l translit">rakṣekaṅ jinaśāsana kramanikaṅ śikṣa tatā gəgvani |</span>
               <span class="l translit">tan byāpāra tikaṅ trikāya riṅ ulah yan ton sukhāniṅ para |</span>
               <span class="l translit">naṅ prāṇātipatīviratyadi ya tekā dohakən pūrvaka |</span>
               <span class="l translit">nāhan kavruhi śīlapāramita maṅgəh vvaṅ tuməmvaṅ hayu ||</span>
            <span class="text-muted lg-number">15</span></div><br xmlns:xs="http://www.w3.org/2001/XMLSchema"></div></div>
            <p class="float-center"><small><span class="text-muted"></span></small></p><div class="row"><div class="col-9 text-col"><div class="lg">
               <span class="l translit">amək lvir madhu sinyukan madhu səḍəṅniṅ vvaṅ maveh duhkhita |</span>
               <span class="l translit">tan molah humiḍəṅ viśuddha mahəniṅ himpər viyat nirghana |</span>
               <span class="l translit">āptyāveha sukheṅ manah lara kədəh mahyun sukhāniṅ manah |</span>
               <span class="l translit">śāntipāramitā pva nāma nikahən yekan gəgə̄ nityasa ||</span>
            <span class="text-muted lg-number">16</span></div><br xmlns:xs="http://www.w3.org/2001/XMLSchema"></div></div>
            <p class="float-center"><small><span class="text-muted"></span></small></p><div class="row"><div class="col-9 text-col"><div class="lg">
               <span class="l translit">tan varsihnikanaṅ trikāya pagave karmāhajəṅ nityasa |</span>
               <span class="l translit">yapvan riṅ rahineṅ sinapvan aṅaji mvaṅ lot mamūjānulis |</span>
               <span class="l translit">yan riṅ rātri majāgra yoga japa lāvan dhyāna pūjā stuti |</span>
               <span class="l translit">vīryapāramitā ki kavruhi mahāmārgāṅusir śūnyatā ||</span>
            <span class="text-muted lg-number">17</span></div><br xmlns:xs="http://www.w3.org/2001/XMLSchema"></div></div>
            <p class="float-center"><small><span class="text-muted"></span></small></p><div class="row"><div class="col-9 text-col"><div class="lg">
               <span class="l translit">jñānānuṅgalakən śarīra kalavan siṅ sarvasattvātmaka |</span>
               <span class="l translit">dehaṅkv ājana sarvasattva marikā dehaṅku sattvātmaka |</span>
               <span class="l translit">nāhan hetuni sih nirākṣama rikā sattvādikādhah tuvī |</span>
               <span class="l translit">yekā dhyāna ṅaranya pāramita teki svargamārgāpahəh ||</span>
            <span class="text-muted lg-number">18</span></div><br xmlns:xs="http://www.w3.org/2001/XMLSchema"></div></div>
            <p class="float-center"><small><span class="text-muted"></span></small></p><div class="row"><div class="col-9 text-col"><div class="lg">
               <span class="l translit">jñāna vruh ri atinta len anagata mvaṅ vartamānakrama |</span>
               <span class="l translit">mvaṅ riṅ sarvaviśeṣatattva samaya mvaṅ sarvaśāstrāgama |</span>
               <span class="l translit">bāhyādhyātma viśeṣayoga sakala mvaṅ dikvidikdevatā |</span>
               <span class="l translit">prajñāpāramitā  kramanya ta gəgə̄n maṅgəh vəkasniṅ brata ||</span>
            <span class="text-muted lg-number">19</span></div><br xmlns:xs="http://www.w3.org/2001/XMLSchema"></div></div>
            <p class="float-center"><small><span class="text-muted"></span></small></p><div class="row"><div class="col-9 text-col"><div class="lg">
               <span class="l translit">naṅ ṣaṭpāramiteka pūrvaka gəgə̄ntan mahyun iṅ śūnyatā |</span>
               <span class="l translit">byaktāsih pva bhaṭāra buddha ri sirā sampun kacittagraha |</span>
               <span class="l translit">āpan mūla viśeṣatantra vəkas eṅ tattvenucap saṅ viku |</span>
               <span class="l translit">jñānādvāya viśeṣatattva nikihən devī mahākāraṇa ||</span>
            <span class="text-muted lg-number">20</span></div><br xmlns:xs="http://www.w3.org/2001/XMLSchema"></div></div>
            <p class="float-center"><small><span class="text-muted"></span></small></p><div class="row"><div class="col-9 text-col"><div class="lg">
               <span class="l translit">vvantən pāramitā kramanya acaturbrahmāvihārāpagəh |</span>
               <span class="l translit">metrī mvaṅ karuṇādulur mudita len tekaṅ upekṣāṅiriṅ |</span>
               <span class="l translit">naṅ ṣaṭpāramitāpupul pva yan lavan brahmāvihārātəmu |</span>
               <span class="l translit">yekā pāramitā prasiddha daśa sākṣāt karuṇeṅ śrī jina ||</span>
            <span class="text-muted lg-number">21</span></div><br xmlns:xs="http://www.w3.org/2001/XMLSchema"></div></div>
            <p class="float-center"><small><span class="text-muted"></span></small></p><div class="row"><div class="col-9 text-col"><div class="lg">
               <span class="l translit">nāhan metri ṅaranya buddhi gumave kāhayvan iṅ rat kabeh |</span>
               <span class="l translit">lāvan taṅ karuṇā pva buddhi malarānon vvaṅ mahāduhkhita |</span>
               <span class="l translit">len tekaṅ muditā ova buddhi sukha yan ton tuṣṭaniṅ vvaṅ vaneh |</span>
               <span class="l translit">ambək śuddha parārtha tan phala katə̄nnyopekṣa liṅ saṅ viku ||</span>
            <span class="text-muted lg-number">22</span></div><br xmlns:xs="http://www.w3.org/2001/XMLSchema"></div></div>
         </div></div><hr>
         <div class="row"><div class="col-1 text-center"><p></p></div><div class="col-11"><p class="font-weight-bold">Canto 2</p>
            <p class="float-center"><small><span class="text-muted"></span></small></p><div class="row"><div class="col-9 text-col"><div class="lg">
               <span class="l translit">lāvan ta hayva malupeṅ bhuvanaṅ śarīra |</span>
               <span class="l translit">abdhi mvaṅ adri paramottamadehatattva |</span>
               <span class="l translit">maṅgəh paṅāśrayananiṅ maṅusir kamokṣan |</span>
               <span class="l translit">āpan tika pva maparək saki pāda saṅ hyaṅ ||</span>
            <span class="text-muted lg-number">1</span></div><br xmlns:xs="http://www.w3.org/2001/XMLSchema"></div></div>
            <p class="float-center"><small><span class="text-muted"></span></small></p><div class="row"><div class="col-9 text-col"><div class="lg">
               <span class="l translit">nāhan ta tiṅkah iṅ avak jaladhi kramanya |</span>
               <span class="l translit">rāganta tan patəpi yeka bañunya majro |</span>
               <span class="l translit">dveṣanta mevəh ika teka karaṅnya durga |</span>
               <span class="l translit">mohanta vibhrama sumək ya tikombakāgə̄ṅ ||</span>
            <span class="text-muted lg-number">2</span></div><br xmlns:xs="http://www.w3.org/2001/XMLSchema"></div></div>
            <p class="float-center"><small><span class="text-muted"></span></small></p><div class="row"><div class="col-9 text-col"><div class="lg">
               <span class="l translit">dambhanta tan pahaməṅan kruramīna rodra |</span>
               <span class="l translit">īrṣyānta sarvaviṣa sarpa viśeṣa mandi |</span>
               <span class="l translit">mātsarya yeka talatəkna sukət mahevəh |</span>
               <span class="l translit">lāvan tikaṅ trimala yeka harusnya madrəs ||</span>
            <span class="text-muted lg-number">3</span></div><br xmlns:xs="http://www.w3.org/2001/XMLSchema"></div></div>
            <p class="float-center"><small><span class="text-muted"></span></small></p><div class="row"><div class="col-9 text-col"><div class="lg">
               <span class="l translit">lāvan rajah tamah ikā taṅ alusnya nitya |</span>
               <span class="l translit">krodhanta yeka ya rivut marivuṅ haṅinnya |</span>
               <span class="l translit">pañcendriyāṅkəna hudanya barat halisyus |</span>
               <span class="l translit">jñānanta mūḍha rasaniṅ bañu tikta lumrā ||</span>
            <span class="text-muted lg-number">4</span></div><br xmlns:xs="http://www.w3.org/2001/XMLSchema"></div></div>
            <p class="float-center"><small><span class="text-muted"></span></small></p><div class="row"><div class="col-9 text-col"><div class="lg">
               <span class="l translit">jñānanta dhīra ya ta paṅhilaṅaṅ mahevəh |</span>
               <span class="l translit">prajñānta yeka matəmah kṣirasāgarālva |</span>
               <span class="l translit">tekan putər ta ya riṅ adri mahāviśeṣa |</span>
               <span class="l translit">naṅ liṅgacetya himavān [n]din amaṇḍalāni ||</span>
            <span class="text-muted lg-number">5</span></div><br xmlns:xs="http://www.w3.org/2001/XMLSchema"></div></div>
            <p class="float-center"><small><span class="text-muted"></span></small></p><div class="row"><div class="col-9 text-col"><div class="lg">
               <span class="l translit">yekā gaṇitri ya ta sarvajinan patiṅkah |</span>
               <span class="l translit">naṅkən vatək hyaṅ amutər tikaṅ adriliṅga |</span>
               <span class="l translit">naṅ sūtra yeki paramottamabuddhisattva |</span>
               <span class="l translit">kāṅkənya nāga pamutərnikanaṅ vatək hyaṅ ||</span>
            <span class="text-muted lg-number">6</span></div><br xmlns:xs="http://www.w3.org/2001/XMLSchema"></div></div>
            <p class="float-center"><small><span class="text-muted"></span></small></p><div class="row"><div class="col-9 text-col"><div class="lg">
               <span class="l translit">enak pva denta mamutərnikanaṅ vatək hyaṅ |</span>
               <span class="l translit">vijñāna pāramita teki vilaṅnya śūnya |</span>
               <span class="l translit">hyaṅ śrī ya taṅgalaniran rumuhun ta vəlkah |</span>
               <span class="l translit">kāṅkən ta pāvakaniṅ amr̥ta meh katəmva ||</span>
            <span class="text-muted lg-number">7</span></div><br xmlns:xs="http://www.w3.org/2001/XMLSchema"></div></div>
            <p class="float-center"><small><span class="text-muted"></span></small></p><div class="row"><div class="col-9 text-col"><div class="lg">
               <span class="l translit">enak pva nirviṣayaniṅ kṣiracitta śūnya |</span>
               <span class="l translit">bāyu triratna humənəṅ sthiti ekatāna |</span>
               <span class="l translit">yekā ta darśana bhaṭāra viśeṣabuddha |</span>
               <span class="l translit">māyā prabhāsvara sirā nirakāradeha ||</span>
            <span class="text-muted lg-number">8</span></div><br xmlns:xs="http://www.w3.org/2001/XMLSchema"></div></div>
            <p class="float-center"><small><span class="text-muted"></span></small></p><div class="row"><div class="col-9 text-col"><div class="lg">
               <span class="l translit">sākṣāt sireka ta mahāmr̥ta śuddha śūci |</span>
               <span class="l translit">ndah yeka taṅ pana sirerika sāri-sāri |</span>
               <span class="l translit">byaktā luput sira sakeṅ maraṇātivr̥ddha |</span>
               <span class="l translit">byaktā kaṅ aṣṭaguṇa tan sah avas panutnya ||</span>
            <span class="text-muted lg-number">9</span></div><br xmlns:xs="http://www.w3.org/2001/XMLSchema"></div></div>
            <p class="float-center"><small><span class="text-muted"></span></small></p><div class="row"><div class="col-9 text-col"><div class="lg">
               <span class="l translit">nāhan ta tiṅkah ika aṅga samudratattva |</span>
               <span class="l translit">tiṅkahnikaṅ tanu mahendranihan kramanya |</span>
               <span class="l translit">ndān uttamāṅga hata śr̥ṅganiṅ aṅgapārśva |</span>
               <span class="l translit">pādanta pādanikaṅ adri śarīratattva ||</span>
            <span class="text-muted lg-number">10</span></div><br xmlns:xs="http://www.w3.org/2001/XMLSchema"></div></div>
            <p class="float-center"><small><span class="text-muted"></span></small></p><div class="row"><div class="col-9 text-col"><div class="lg">
               <span class="l translit">ṣaḍvarga durgama sukətnya juraṅnya majro |</span>
               <span class="l translit">moṅ siṅha barvaṅ ikanaṅ trimalātirodra |</span>
               <span class="l translit">durśīlatr̥ṣṇā paraṅanyan asarpa mandi |</span>
               <span class="l translit">mvaṅ taṅ rajah tamah udanya gəlap halisyus ||</span>
            <span class="text-muted lg-number">11</span></div><br xmlns:xs="http://www.w3.org/2001/XMLSchema"></div></div>
            <p class="float-center"><small><span class="text-muted"></span></small></p><div class="row"><div class="col-9 text-col"><div class="lg">
               <span class="l translit">kyekā paṅāśrayananiṅ maṅusir kasiddhan |</span>
               <span class="l translit">bəntar babad sukət ikaṅ ati riṅ kadhīrān |</span>
               <span class="l translit">vruhteṅ mahāparamatattva vadūṅ atīkṣṇa |</span>
               <span class="l translit">vijñāna dharma tarukan pagagan ta donya ||</span>
            <span class="text-muted lg-number">12</span></div><br xmlns:xs="http://www.w3.org/2001/XMLSchema"></div></div>
            <p class="float-center"><small><span class="text-muted"></span></small></p><div class="row"><div class="col-9 text-col"><div class="lg">
               <span class="l translit">ndah yeka tunvani tayeṅ smr̥ti sūryatīkṣṇa |</span>
               <span class="l translit">byaktāgəsəṅ sahananiṅ sukət iṅ śarīra |</span>
               <span class="l translit">sampun pva nirmala gəsəṅ gələh iṅ svacitta |</span>
               <span class="l translit">maṅgəh tayan vuluku riṅ brata pūja mantra ||</span>
            <span class="text-muted lg-number">13</span></div><br xmlns:xs="http://www.w3.org/2001/XMLSchema"></div></div>
            <p class="float-center"><small><span class="text-muted"></span></small></p><div class="row"><div class="col-9 text-col"><div class="lg">
               <span class="l translit">sampun pva tandurana yoga lavan samādhi |</span>
               <span class="l translit">raṅkāta yeṅ kuśalamūlani<!-- em.; kuśa lavūla ni ed. --> śīla yukti |</span>
               <span class="l translit">jñānāhəniṅ ya maṅənə̄ divasantacandra |</span>
               <span class="l translit">byaktā jinasmr̥ti tuvuhnika śāśvatāṅgə̄ṅ ||</span>
            <span class="text-muted lg-number">14</span></div><br xmlns:xs="http://www.w3.org/2001/XMLSchema"></div></div>
            <p class="float-center"><small><span class="text-muted"></span></small></p><div class="row"><div class="col-9 text-col"><div class="lg">
               <span class="l translit">byaktā phala pva ri katonta bhaṭāra buddha |</span>
               <span class="l translit">maṅgəh sireka paṅaranta pakopajīvan |</span>
               <span class="l translit">enak pva denta masamūha lavan bhaṭāra |</span>
               <span class="l translit">siddheka siddha kaharan təkaniṅ kamokṣan ||</span>
            <span class="text-muted lg-number">15</span></div><br xmlns:xs="http://www.w3.org/2001/XMLSchema"></div></div>
         </div></div><hr>
         <div class="row"><div class="col-1 text-center"><p></p></div><div class="col-11"><p class="font-weight-bold">Canto 3</p>
            <p class="float-center"><small><span class="text-muted"></span></small></p><div class="row"><div class="col-9 text-col"><div class="lg">
               <span class="l translit">irika ta karaṇanyāya ndan ta vruhi rumuhun |</span>
               <span class="l translit">nihan iki phala maṅgəh nāhan kavruhi vəkasan |</span>
               <span class="l translit">krama ni tanu bhaṭāra hyaṅ buddhāṅhibəki sarāt |</span>
               <span class="l translit">aganal alit anūkṣmāṣṭeśvaryecchanira sukha ||</span>
            <span class="text-muted lg-number">1</span></div><br xmlns:xs="http://www.w3.org/2001/XMLSchema"></div></div>
            <p class="float-center"><small><span class="text-muted"></span></small></p><div class="row"><div class="col-9 text-col"><div class="lg">
               <span class="l translit">kunaṅ ikiṅ inucap don nirdon tā mucapa rikā |</span>
               <span class="l translit">apan ika təka pə̄hniṅ kārya mvaṅ karaṇa pinet |</span>
               <span class="l translit">niravaraṇa nikin ton lvir jñāna niralaya |</span>
               <span class="l translit">aparək ika sakeṅ śrī sarvajñā saha mavəkas ||</span>
            <span class="text-muted lg-number">2</span></div><br xmlns:xs="http://www.w3.org/2001/XMLSchema"></div></div>
         </div></div><hr>
         
            <div class="row"><div class="col-1 text-center"><p class="float-center"><small><span class="text-muted">colophon</span></small></p></div><div class="col-11 text-col"><div class="row"><div class="col-9 text-col"><p>jinārthiprakr̥ti || pralambaṅ kamahāyānin  ||<br xmlns:xs="http://www.w3.org/2001/XMLSchema"></p></div><div class="col-2 apparat-col text-right"></div></div></div></div>
         
         
         
      </div></div><hr xmlns=""> 	
         <div xmlns="" class="row"><div class="col-1 text-center"><p></p></div><div class="col-11">
            <p class="float-center"><small><span class="text-muted"></span></small></p><div class="row"><div class="col-9 text-col"><p id=""></p></div><div class="col-2 apparat-col text-right"></div></div>
         </div></div><hr xmlns="">
         <div xmlns="" class="row"><div class="col-1 text-center"><p></p></div><div class="col-11">
            <p class="float-center"><small><span class="text-muted"></span></small></p><div class="row"><div class="col-9 text-col"><p id="">The asterisk * is used to flag lemmata or forms of lemmata not recorded in the <span class="title san">Old Javanese-English Dictionary</span>.</p></div><div class="col-2 apparat-col text-right"></div></div>                             
         </div></div><hr xmlns="">
 
         <div xmlns="" class="row"><div class="col-1 text-center"><p></p></div><div class="col-11">
            <p class="float-center"><small><span class="text-muted"></span></small></p><div class="row"><div class="col-9 text-col"><p id="">Arlo Griffiths typed the text (2011) and converted it to TEI format</p></div><div class="col-2 apparat-col text-right"></div></div>
             			
                			
            
         </div></div>
      
   </main></div><script xmlns:xs="http://www.w3.org/2001/XMLSchema" xmlns="" src="https://code.jquery.com/jquery-3.2.1.slim.min.js" integrity="sha384-KJ3o2DKtIkvYIK3UENzmM7KCkRr/rE9/Qpg6aAZGJwFDMVNA/GpGFF93hXpG5KkN" crossorigin="anonymous"></script><script xmlns:xs="http://www.w3.org/2001/XMLSchema" xmlns="" src="https://cdnjs.cloudflare.com/ajax/libs/popper.js/1.12.9/umd/popper.min.js" integrity="sha384-ApNbgh9B+Y1QKtv3Rn7W3mgPxhU9K/ScQsAP7hUibX39j7fakFPskvXusvfa0b4Q" crossorigin="anonymous"></script><script xmlns:xs="http://www.w3.org/2001/XMLSchema" xmlns="" src="https://maxcdn.bootstrapcdn.com/bootstrap/4.0.0/js/bootstrap.min.js" integrity="sha384-JZR6Spejh4U02d8jOt6vLEHfe/JQGiRRSQQxSfFWpi1MquVdAyjUar5+76PVCmYl" crossorigin="anonymous"></script><script xmlns:xs="http://www.w3.org/2001/XMLSchema" xmlns="" src="https://cdnjs.cloudflare.com/ajax/libs/malihu-custom-scrollbar-plugin/3.1.5/jquery.mCustomScrollbar.concat.min.js"></script><script xmlns:xs="http://www.w3.org/2001/XMLSchema" xmlns="" src="https://cdn.jsdelivr.net/gh/erc-dharma/project-documentation@latest/stylesheets/criticalEditions/loader.js"></script></body></html>