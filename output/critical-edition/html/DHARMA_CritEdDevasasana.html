<html xmlns="http://www.w3.org/1999/xhtml"><head xmlns:xs="http://www.w3.org/2001/XMLSchema" xmlns=""><meta http-equiv="Content-Type" content="text/html; charset=UTF-8"><title>DHARMA_CritEdDevasasana. Devaśāsana Digital Critical Edition of an Old Javanese Code of Conduct</title><meta content-type="application/xhtml+xml" content="text/html; charset=UTF-8"><link><link name="viewport" content="width=device-width, initial-scale=1, shrink-to-fit=no" rel="stylesheet" href="https://maxcdn.bootstrapcdn.com/bootstrap/4.0.0/css/bootstrap.min.css" integrity="sha384-Gn5384xqQ1aoWXA+058RXPxPg6fy4IWvTNh0E263XmFcJlSAwiGgFAW/dAiS6JXm" crossorigin="anonymous"><link rel="stylesheet" href="https://cdnjs.cloudflare.com/ajax/libs/malihu-custom-scrollbar-plugin/3.1.5/jquery.mCustomScrollbar.min.css"><link rel="stylesheet" href="https://cdn.jsdelivr.net/gh/erc-dharma/project-documentation@latest/stylesheets/criticalEditions/dharma-ms.css"><script src="https://use.fontawesome.com/releases/v5.0.13/js/solid.js" integrity="sha384-tzzSw1/Vo+0N5UhStP3bvwWPq+uvzCMfrN1fEFe+xBmv1C/AtVX5K0uZtmcHitFZ" crossorigin="anonymous"></script><script src="https://use.fontawesome.com/releases/v5.0.13/js/fontawesome.js" integrity="sha384-6OIrr52G08NpOFSZdxxz1xdNSndlD4vdcf/q2myIUVO0VsqaGHJsB0RaBE01VTOY" crossorigin="anonymous"></script></head><body class="font-weight-light" data-spy="scroll" data-target="#myScrollspy" data-offset="5"><div class="wrapper-content"><div xmlns="" id="sidebar-wrapper" class="collapse"><nav id="myScrollspy"><ul class="nav nav-pills flex-column"><li class="nav-item"><a class="nav-link" href="#">invocation </a></li><li class="nav-item"><a class="nav-link" href="#">div </a></li><li class="nav-item"><a class="nav-link" href="#">dyad 1</a></li><li class="nav-item"><a class="nav-link" href="#">div </a></li></ul></nav></div><div id="content"><nav xmlns:xs="http://www.w3.org/2001/XMLSchema" xmlns="" class="navbar navbar-expand-lg navbar-light bg-light"><a class="navbar-brand" href="https://erc-dharma.github.io/">ERC-DHARMA</a><button class="navbar-toggler" type="button" data-toggle="collapse" data-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation"><span class="navbar-toggler-icon"></span></button><div class="collapse navbar-collapse" id="navbarSupportedContent"><ul class="navbar-nav mr-auto"><li class="nav-item active"><a class="nav-link" href="https://erc-dharma.github.io/">Home <span class="sr-only">(current)</span></a></li><li class="nav-item dropdown"><a class="nav-link dropdown-toggle" id="navbarDropdown" role="button" data-toggle="dropdown" aria-haspopup="true" aria-expanded="false">
                            Collections
                        </a><div class="dropdown-menu" aria-labelledby="navbarDropdown"><a class="dropdown-item" href="https://erc-dharma.github.io/#tfa-collection">Task-Force A</a><a class="dropdown-item" href="https://erc-dharma.github.io/#tfb-collection">Task-Force B</a><a class="dropdown-item" href="https://erc-dharma.github.io/#tfc-collection">Task-Force C</a><a class="dropdown-item" href="https://erc-dharma.github.io/#tfd-collection">Task-Force D</a><a class="dropdown-item" href="https://github.com/erc-dharma">All the repositories</a></div></li><li class="nav-item dropdown"><a class="nav-link dropdown-toggle" id="navbarDropdownConv" role="button" data-toggle="dropdown" aria-haspopup="true" aria-expanded="false">
                            Conventions
                        </a><div class="dropdown-menu" aria-labelledby="navbarDropdown"><a class="dropdown-item" href="https://erc-dharma.github.io/editorial">Editorial Conventions</a><a class="dropdown-item" href="https://erc-dharma.github.io/output-prosody/display-prosody.html">Prosodic Conventions</a></div></li><li class="nav-item dropdown"><a class="nav-link dropdown-toggle" id="navbarDropdownDoc" role="button" data-toggle="dropdown" aria-haspopup="true" aria-expanded="false">
                            Documentation
                        </a><div class="dropdown-menu" aria-labelledby="navbarDropdown"><a class="dropdown-item" href="https://erc-dharma.github.io/critEd_elements">Critical Editions Memo</a><a class="dropdown-item" href="https://erc-dharma.github.io/DiplEd_elements">Diplomatic Editions Memo</a><div class="dropdown-divider"></div><a class="dropdown-item" href="https://erc-dharma.github.io/project-documentation/encoding-diplomatic/DHARMA%20EGD%20v1%20release.pdf">Encoding Guide for Diplomatic editions</a><a class="dropdown-item" href="https://erc-dharma.github.io/project-documentation/FNC/DHARMA_FNC_v01.1.pdf">File Naming Conventions</a><a class="dropdown-item" href="https://erc-dharma.github.io/project-documentation/transliteration/DHARMA%20Transliteration%20Guide%20v3%20release.pdf">Transliteration Guide</a><a class="dropdown-item" href="https://erc-dharma.github.io/project-documentation/zotero/DHARMA_ZoteroGuide_v01.1.1.pdf">Zotero Guide</a><div class="dropdown-divider"></div><a class="dropdown-item" href="https://erc-dharma.github.io/controlled-vocabularies/DHARMA_mdt_artefactControlledVoc">Artefacts – Controlled Vocabularies</a><a class="dropdown-item" href="https://erc-dharma.github.io/controlled-vocabularies/DHARMA_mdt_artefactClosedLists">Artefacts – Closed List</a><a class="dropdown-item" href="https://erc-dharma.github.io/controlled-vocabularies/DHARMA_mdt_textControlledVoc">Texts – Controlled Vocabularies</a><a class="dropdown-item" href="https://erc-dharma.github.io/controlled-vocabularies/DHARMA_mdt_textClosedLists">Texts – Closed List for texts</a><div class="dropdown-divider"></div><a class="dropdown-item" href="https://erc-dharma.github.io/project-documentation/visual-code/UsingVS_v01">Starting with Visual Studio Code</a><a class="dropdown-item" href="https://erc-dharma.github.io/project-documentation/atom/UsingAtom_v01">Starting with Atom</a><a class="dropdown-item" href="https://erc-dharma.github.io/project-documentation/atom/UsingAtomGit_v01">Starting with Atom &amp; Git</a><a class="dropdown-item" href="https://erc-dharma.github.io/project-documentation/atom/UsingAtomTeletype_v01">Starting with Atom Teletype</a><a class="dropdown-item" href="https://erc-dharma.github.io/project-documentation/git/DHARMA_git_guide_v01">Starting with git</a><a class="dropdown-item" href="https://erc-dharma.github.io/project-documentation/github-issuetracker/UsingGitHubIssueTracker.pdf">Starting with GitHub issues</a><a class="dropdown-item" href="https://erc-dharma.github.io/project-documentation/github-issuetracker/UsingMarkdownSyntax_v01">Starting with markdown</a><a class="dropdown-item" href="https://erc-dharma.github.io/digital-areal/">Starting with XML in French</a></div></li><li class="nav-item dropdown"><a class="nav-link dropdown-toggle" id="navbarDropdownConv" role="button" data-toggle="dropdown" aria-haspopup="true" aria-expanded="false">
                            Authorities
                        </a><div class="dropdown-menu" aria-labelledby="navbarDropdown"><a class="dropdown-item" href="https://opentheso.huma-num.fr/opentheso/?idt=th347">Controlled Vocabularies</a><div class="dropdown-divider"></div><a class="dropdown-item" href="">Documentation for metadata and authorities - coming</a><a class="dropdown-item" href="https://erc-dharma.github.io/mdt-authorities/output/DHARMA_places.html">Places</a><a class="dropdown-item" href="https://erc-dharma.github.io/mdt-authorities/output/DHARMA_persons.html">Persons</a><a class="dropdown-item" href="https://erc-dharma.github.io/mdt-authorities/output/DHARMA_monuments.html">Monuments</a><a class="dropdown-item" href="https://erc-dharma.github.io/mdt-authorities/output/DHARMA_collections.html">Collections</a></div></li><li class="nav-item dropdown"><a class="nav-link dropdown-toggle" id="navbarDropdownDoc" role="button" data-toggle="dropdown" aria-haspopup="true" aria-expanded="false">
                            Epigraphical Publications
                        </a><div class="dropdown-menu" aria-labelledby="navbarDropdown"><a class="nav-link" href="https://erc-dharma.github.io/arie">ARIE</a><a class="nav-link" href="https://erc-dharma.github.io/tfb-ec-epigraphy/">Epigraphia Carnatica</a><a class="nav-link" href="https://erc-dharma.github.io/output-roej/display-roej.html">Répertoire Onomastique Java</a><a class="nav-link" href="https://erc-dharma.github.io/tfa-sii-epigraphy/index-sii.html">South-Indian Inscriptions</a></div></li><li class="nav-item"><a class="nav-link" href="https://github.com/erc-dharma">GitHub</a></li><li class="nav-item"><a class="nav-link" href="https://www.zotero.org/groups/1633743/erc-dharma/library">Zotero Library</a></li><li class="nav-item"><a class="nav-link" href="https://dharma.hypotheses.org/">Blog</a></li></ul></div></nav><a xmlns:xs="http://www.w3.org/2001/XMLSchema" class="btn btn-info" data-toggle="collapse" href="#sidebar-wrapper" role="button" aria-expanded="false" aria-controls="sidebar-wrapper" id="sidebarCollapse"><span>☰ Document Outline</span></a><div id="edition-content"><div xmlns="" class="row"><div class="col text-center my-5"><h1 class="display-5">The <span class="font-italic"><span>Devaśāsana</span></span></h1><h2 class="display-5"><span>Digital Critical Edition of an Old Javanese Code of Conduct</span></h2><h3 class="display-6">edited by Arlo Griffiths</h3>Current Version: draft, 2023-10-18Z<br xmlns:xs="http://www.w3.org/2001/XMLSchema">Still in progress – do not quote without permission.</div></div><div class="row wrapper"></div><div class="row wrapper"><ul class="nav nav-tabs nav-justified" id="tab" role="tablist"><li class="nav-item" role="presentation"><a class="nav-link active" id="witnesses-tab" data-toggle="tab" href="#witnesses" role="tab" aria-controls="witnesses" aria-selected="true"><div class="panel">Witnesses</div></a></li><li class="nav-item" role="presentation"><a class="nav-link" id="metadata-tab" data-toggle="tab" href="#metadata" role="tab" aria-controls="metadata" aria-selected="false"><div class="panel">Metadata</div></a></li></ul><div class="tab-content"><div xmlns="" class="tab-pane active" id="witnesses" role="tabpanel" aria-labelledby="witnesses-tab"><h4>List of Witnesses</h4><ul><li><a id="ms5046"></a><span class="font-weight-bold"></span>: University Library (UB), Leiden, Lontar, Or. 5056<ul><li><b>Content</b>: <ul><li><span class="font-italic"><span>...</span></span> by ...</li></ul></li><li><b>Colophon</b>: <ul></ul></li><li><b>Physical Description</b>: <!-- Here you can give a physical description of the manuscript in prose-->Palm-leaf manuscript. ... leaves in Balinese script. Apparently written ....</li><li><b>Hand Description</b>: <!-- update the content of the @xml:id and the @scriptRef -->A<sup class="ed-siglum">1</sup>H<sub class="ed-siglum">1</sub><!-- Give the abbreviation siglum for the hand built on siglum-of-the-manuscript_H1, the number being incremental -->main hand of the manuscript, black ink, Balinese script<!-- provide a description of the hand --></li><li><b>History</b>: <!-- Here you can decribe the history of the manuscript in prose. Use <origDate> and <origPlace> to emphasize the place and date of creation -->...</li></ul></li><li><a id="ms9534"></a><span class="font-weight-bold"></span>: University Library (UB), Leiden, Paper, Or. 9534<ul><li><b>Content</b>: <ul><li><span class="font-italic"><span>...</span></span> by ...</li></ul></li><li><b>Colophon</b>: <ul></ul></li><li><b>Physical Description</b>: <!-- Here you can give a physical description of the manuscript in prose-->Paper manuscript. Transcription in Roman script. Apparently written ....</li><li><b>History</b>: <!-- Here you can decribe the history of the manuscript in prose. Use <origDate> and <origPlace> to emphasize the place and date of creation -->...</li></ul></li></ul></div><div xmlns="" class="tab-pane fade" id="metadata" role="tabpanel" aria-labelledby="metadata-tab"><h4>Metadata of the Edition</h4><ul><li><b>Title</b>: The <span class="font-italic">Devaśāsana</span>. <span>Digital Critical Edition of an Old Javanese Code of Conduct</span></li><li><b>Text Identifier</b>: DHARMA_CritEdDevasasana</li><li><b>Edited by </b>Arlo Griffiths</li><li>Copyright © 2019-2025 Arlo Griffiths.</li></ul><p class="text-justify">This project has received funding from the European Research Council (ERC) under the European Union’s Horizon 2020 research and innovation programme (grant agreement no 809994).</p></div></div></div><div xmlns="" class="row"><div class="col mx-5">

			
				<div class="row"><div class="col-1 text-center"><p class="float-center"><small><span class="text-muted">invocation</span></small></p></div><div class="col-11 text-col"><div class="row"><div class="col-9 text-col"><p><span class="lem" data-app="d57670e180">avighnam astu</span>.<br xmlns:xs="http://www.w3.org/2001/XMLSchema"></p></div><div class="col-2 apparat-col text-right"><a class="move-to-right" data-toggle="popover" data-html="true" data-target="d57670e180" href="#to-app-app0001" title="Apparatus 1" id="from-app-app0001" data-app="d57670e180">(1)</a></div></div></div></div>
			

<p class="float-center"><small><span class="text-muted">1</span></small></p><div class="row"><div class="col-9 text-col"><p id="">nihan pinakādiśāsananira saṅ paṇḍita, kavruhakəna de saṅ maharṣi kabeh, duk sira tan hana r̥ṣi, tan hana śiva, tan hana dharma, <span class="lem" data-app="d57670e192">tan hana rāja, tan hana bāyu, tan hana śabda, tan hana ākāśa, tan hana pr̥thivī, tan hana dibya, tan hana vulan, tan hana teja, tan hana devata,</span> <span class="lem" data-app="d57670e200">avaṅ aṅuvuṅ-uvuṅ</span>, tan <span class="lem" data-app="d57670e206">hananiṅ</span> sarva-sarva, 
	duk sirenaran suṅy aṅrva-rva, tan hananiṅ ucap samāna.</p></div><div class="col-2 apparat-col text-right"><a class="move-to-right" data-toggle="popover" data-html="true" data-target="d57670e192" href="#to-app-app0002" title="Apparatus 2" id="from-app-app0002" data-app="d57670e192">(2)</a><a class="move-to-right" data-toggle="popover" data-html="true" data-target="d57670e200" href="#to-app-app0003" title="Apparatus 3" id="from-app-app0003" data-app="d57670e200">(3)</a><a class="move-to-right" data-toggle="popover" data-html="true" data-target="d57670e206" href="#to-app-app0004" title="Apparatus 4" id="from-app-app0004" data-app="d57670e206">(4)</a></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">ndah lvirnya:</p></div><div class="col-2 apparat-col text-right"></div></div> 
<br>
<div class="row"><div class="col-1 text-center"><p>1</p></div><div class="col-11">
	<p class="float-center"><small><span class="text-muted"></span></small></p><div class="row"><div class="col-9 text-col"><div class="lg anustubh">
		<span class="l translit">na bhūmir na jalam vāpi,</span> 
		<span class="l translit">na tejo na ca mārutaḥ,</span>
		<span class="l translit">nākāśaṁ na ravicandraḥ,</span> 
		<span class="l translit">na viyogate tad anyam.</span> 
	<span class="text-muted lg-number">1</span></div><br xmlns:xs="http://www.w3.org/2001/XMLSchema"><div><a class="btn btn-outline-dark btn-block" data-toggle="collapse" href="#d57670e219" role="button" aria-expanded="false" aria-controls="d57670e219"><small>Translation</small></a><div id="d57670e219" class="collapse"><div class="card card-body border-dark"><div><p class="textContent">No translation available yet for this part of the edition DHARMA_CritEdDevasasana</p></div></div></div></div></div></div>
	<p class="float-center"><small><span class="text-muted"></span></small></p><div class="row"><div class="col-9 text-col"><div class="lg anustubh">
		<span class="l translit">na brāhmaṇācāram viṣṇu,</span> 
		<span class="l translit">hana lintaṅ na taraṅgana,</span> 
		<span class="l translit">na sato na pepelikan,</span> 
		<span class="l translit">na gulma na tr̥ṇalatā.</span><span class="text-muted lg-number">2</span></div><br xmlns:xs="http://www.w3.org/2001/XMLSchema"><div><a class="btn btn-outline-dark btn-block" data-toggle="collapse" href="#d57670e234" role="button" aria-expanded="false" aria-controls="d57670e234"><small>Translation</small></a><div id="d57670e234" class="collapse"><div class="card card-body border-dark"><div><p class="textContent">No translation available yet for this part of the edition DHARMA_CritEdDevasasana</p></div></div></div></div></div></div>
	<!-- 
sūtasaṃhitāyām ||
tasya prakr̥tijaṃ viśvaṃ yaḥ paraḥ sa maheśvaraḥ ||
yo'yaṃ maheśvaraḥ sākṣātpraṇavasyāpyagocaraḥ||
brahmaikameva jijñāsyaṃ na tato'nyattu kiṃcana || 15||
na bhūmirna jalaṃ caiva na ca tejaśca vāyavaḥ ||
na ca brahmā na viṣṇuś ca na ca nakṣatratārakāḥ ||
sarvaśūnyaṃ nirālaṃbaṃ svayaṃbhūliṃgamūrtikam || 16 ||

Tejobindūpaniṣad
na bhūmirna jalaṃ nāgnirna vāyurna ca khaṃ kvacit |
na devā na ca dikpālā na vedā na guruḥ kvacit || 36 ||

-->
<p class="float-center"><small><span class="text-muted"></span></small></p><div class="row"><div class="col-9 text-col"><p id="">kaliṅanya: tan hana ləmah, tan hanya <span class="lem" data-app="d57670e252">vvay</span>, tan hana teja, tan hana aṅin, tan hana ākāśa, tan hanāditya-candra, tan hana rūpavarṇa, <!-- Or 5056 omits several pars -->
	
	tan hana rahina-vəṅi, tan hana sukha-duḥkha, tan hana brahmā viṣṇu īśvara, tan hana sakaton, sakarəṅə̄, tan hana sarvapepelika, kekelika, tan hana vintaṅ taraṅgana, kevala mənəṅ unur, tan hana juga pveka kabeh, yan ta sinəṅguh ekadarva ṅaranya, vetan, kidul, kulon, lor, i sor, i luhur, tan hana devata kabeh, norana-ana liṅ bhaṭāra sūkṣma.</p></div><div class="col-2 apparat-col text-right"><a class="move-to-right" data-toggle="popover" data-html="true" data-target="d57670e252" href="#to-app-app0005" title="Apparatus 5" id="from-app-app0005" data-app="d57670e252">(5)</a></div></div>
</div></div><hr>

<p class="float-center"><small><span class="text-muted"></span></small></p><div class="row"><div class="col-9 text-col"><p id="">mayuga ta sira taya, ri yuga bhaṭāra sūkṣma, mətu taṅ yugapat, paran ta sinəṅguh yuga nat ṅaranya, narəṅ mətu lavan śarīranya, apan sūkṣma kahananira, tan hanaṅ rūpanira mvaṅ śarīre ṅuni; yugapat māvak ta sireṅ vəkasan, muṅgah ta sireṅ candra. parah ta sinəṅguh candra ṅaranya, paṅadəgani sakala, yan minduhur ya ta sinəṅguh candra ṅaranya, tumurun bhaṭāra sakiṅ candra, aṅetar sira riṅ vindu, pagantuṅaniṅ ākāśa, ya ta minduhur, ya ta sakala niskala ṅaranya, aparək-parəka padohan, aparək taṅ niskala, ri urip taṅ adnyananta, tuməkerya, ya ta mataṅyan aparək ikaṅ niskala, ri uvus saṅ hyaṅ urip, adoh [2v] ikaṅ niskala, kapuṅkur taṅ sakala, ya ta prastavani sakala lavan niskala, adoh aparək, pveka təlasnika.</p></div><div class="col-2 apparat-col text-right"></div></div>

<p class="float-center"><small><span class="text-muted"></span></small></p><div class="row"><div class="col-9 text-col"><p id="">mayuga bhaṭāra mvah, enak denira umənəṅ, umijil bhaṭāra mvah, sakiṅ kivanira bhaṭāra, marūpa ta bhaṭārī, varṇanira kuniṅ, akuniṅ pindanira, umijil sakiṅ taṅanta təṅən, riṅ təṅah uṅgvan bhaṭāra, ndatan mapasah bhaṭāra lavan bhaṭārī, tumibakəniṅ avakira juga, sira ta sinəṅguh sana bhaṭāra sana bhaṭārī sapocapan hiḍəp ati. ya mataṅnyan atəguh patəmu bhaṭāra lavan bhaṭārī, samya malakya marabi, paḍa mapāpasihanta sira apan bhaṭāra tan pāpa lavan bhaṭārī, sira ta tiniru de saṅ viku, apan sampun sinamaya dene ikaṅ lulut ṅaranya; ya ta sinəṅguh saṅgama pveka, taya tinuti saṅ viku kaidəp ati, təlas ika.</p></div><div class="col-2 apparat-col text-right"></div></div>

<p class="float-center"><small><span class="text-muted"></span></small></p><div class="row"><div class="col-9 text-col"><p id="">mayuga ta sira mvah paran ta yuga bhaṭāra saṅ hyaṅ. saṅ hyaṅ candra mijil sakiṅ somyanayana, ikaṅ mata kiva kinon sumuluheṅ vəṅi, ulan bhaṭāra riṅ somya[3r]nayana. umijil saṅ hyaṅ āditya, sakiṅ mata təṅən, kinan sumuluhaneṅ rahina, andələṅ, abo avaṅi, ya ta hana panas, ulat bhaṭāra riṅ təṅən.</p></div><div class="col-2 apparat-col text-right"></div></div>

<p class="float-center"><small><span class="text-muted"></span></small></p><div class="row"><div class="col-9 text-col"><p id="">mayuga ta sira mvah, kadi aṅganiṅ ariṅət mətu taya riṅ lələpan umijil sakiṅ śarīra, maṅkana bhaṭāreśvara mətu sakeṅ avak bhaṭāra, yata bhaṭāreśvara ṅaranira, piṅe varṇanira, təlasnira.</p></div><div class="col-2 apparat-col text-right"></div></div>

<p class="float-center"><small><span class="text-muted"></span></small></p><div class="row"><div class="col-9 text-col"><p id="">mayuga ta mvah sira, umijil bhaṭāra brahmā sakiṅ taṅan təṅən, bhaṭāra viṣṇu umijil sakiṅ taṅan kiva, dadi panakto bhaṭāra brahmā viṣṇu īśvara. 
	sumahur saṅ tiga: “sājñā bhaṭāra hyaṅ mahatuva, paran kāryaniṅ hulun sineṅan de hyaṅ matuha?” maṅkana sahuriṅ ulun. “saṅ trisamaya ta ṅaranta”. maṅkana liṅ hyaṅ matuha, tan vihaṅ saṅ trisamaya, sədəṅ tiniṅkah ikaṅ vetan, kidul, kulon, lor; bhaṭāra hyaṅ matuha muṅgviṅ təṅah, bhaṭāra brahmā muṅguh kidul, bhaṭāra viṣṇu muṅguh lor, bhaṭāra īśvara muṅguh vetan, hyaṅ matuha muṅguh riṅ [3v] təṅah, liṅ hyaṅ matuha, apan tan hana devata muṅguh kulon liṅ hyaṅ matuha anaku hyaṅ mahādeva.” 
	sumahur hyaṅ mahādeva; “sājñā bhaṭāra, paran kāryaniṅ hulun sineṅan de hyaṅ matuha?” maṅkana liṅ hyaṅ mahādeva, sumahur hyaṅ mahatuha: “anaku saṅ mahādeva, rovaṅana hulun agave jagat!” maṅkana liṅ hyaṅ matuha, tan vihaṅ hyaṅ mahādeva, liṅ hyaṅ matuha. “kunaṅ ṅaranta maṅke, saṅ hyaṅ brahmā”. maṅkana liṅ hyaṅ matuha anaku kapat, tan vihaṅ taṅ caturdevata, aparaṅ ta sira mayuga. bhaṭāreśvara mayuga maheśvara; bhaṭāra brahmā mayuga bhaṭāra rudra; bhaṭāra mahādeva mayuga bhaṭāra śaṅkara; bhaṭāra viṣṇu mayuga bhaṭāra śambhu. hyaṅ matuva mayuga bhaṭāra śiva apan devata samaṅkana, ya ta sinəṅguh tattva bhuvana ṅaranira.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">pūrvakaniṅ sajñeśvarah, 
	dakṣiṇa brahma ekatva, neriti rudra devascah, 
	[4r] pascimah mahādevañcah, vāyabyam śaṅkaran tataḥ, 
	uttaro viṣṇu vijnyeyah, ersanya śambhur evas ca, 
	madhyastho saṅ sadāśiva. 
	təlasnika. ya ta sinəṅguh sariniṅ bhuvana ṅaranya, təlasnika.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">mayuga ta sira mvah hyaṅ atva, mayuga pañcamahābhūta, pañcamahābhūta ṅaranya: pr̥thivī, apah, teja, bāyu, ākāśa, ya sinəṅguh pañcabāyu ṅaranya, təlasnika.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">liṅ hyaṅ matuha: “anaku bhaṭāra brahmā, viṣṇu, īśvara, mahādeva, rovaṅaniṅ sun magave patapan riṅ gunuṅ janti, riṅ mədaṅ tatva”. tan vihaṅ bhaṭāra brahmā, viṣṇu, hyaṅ īśvara, mahādeva, sakehikaṅ devata kabeh, ḍataṅ sireṅ mədaṅ, riṅ gunuṅ janti, magave kita patapan. sampun denira magave patapan, de bhaṭāra hyaṅ mahatuha, iṅayap sira deniṅ devata kabeh, īśvara, maheśvara, brahmā, rudra, mahādeva, śaṅkara, viṣṇu, śambhu, śiva, ṅuniveh tikaṅ caturlokapāla mvah saptaloka, [4v] makādi para bhagavān, sama maṅayapiṅ bhaṭāra hyaṅ mahatuha, təlasnika.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">hana ta sira mamuja, maharṣi, katapanireṅ bhuvana, sumuṅku yajñanireṅ yavadvīpa, hilaṅ pāpaniṅ bhuvana denika, riṅ kālaniṅ dharma mahasadya riṅ bhuvana, maveh dharma sukhe buddhi, mayajña dharma-dharma, śrī batati pva sira, maṅrəṅə̄ yan hana hyaṅ mahatuha tumurun irikaṅ batur aguṅ, irikaṅ gunuṅ janti, sira kanara makambah, ri saṅ paṇḍita mvaṅ taṇḍanira kabeh, tan kari taṅ vvaṅ riṅ tantu, liṅnira mataṇḍah.</p></div><div class="col-2 apparat-col text-right"></div></div>

<p class="float-center"><small><span class="text-muted"></span></small></p><div class="row"><div class="col-9 text-col"><div class="lg"><span class="l translit">paṇḍita guru marthantu,</span> <span class="l translit">visudamala kadana,</span> <span class="l translit">ta parəṅ tapan ujvalam,</span> <span class="l translit">visesa buddhi yuktamam.</span></div><br xmlns:xs="http://www.w3.org/2001/XMLSchema"><div><a class="btn btn-outline-dark btn-block" data-toggle="collapse" href="#d57670e281" role="button" aria-expanded="false" aria-controls="d57670e281"><small>Translation</small></a><div id="d57670e281" class="collapse"><div class="card card-body border-dark"><div><p class="textContent">No translation available yet for this part of the edition DHARMA_CritEdDevasasana</p></div></div></div></div></div></div>

<p class="float-center"><small><span class="text-muted"></span></small></p><div class="row"><div class="col-9 text-col"><p id="">“sājñā ra saṅ paṇḍita rakvavakira hyaṅ mahatuha, saṅ kumavənaṅ “sumapvanana pāpaniṅ bhuvana”. liṅira saṅ nātha maṅkana.</p></div><div class="col-2 apparat-col text-right"></div></div>

<p class="float-center"><small><span class="text-muted"></span></small></p><div class="row"><div class="col-9 text-col"><div class="lg">
	<span class="l translit">paṇḍita dharma kāryakam,</span> <span class="l translit">prabhu sapaladirgamam,</span> <span class="l translit">antyanta vasidharmanam</span> <span class="l translit">manahpratinam sakuləm.</span> 
</div><br xmlns:xs="http://www.w3.org/2001/XMLSchema"><div><a class="btn btn-outline-dark btn-block" data-toggle="collapse" href="#d57670e293" role="button" aria-expanded="false" aria-controls="d57670e293"><small>Translation</small></a><div id="d57670e293" class="collapse"><div class="card card-body border-dark"><div><p class="textContent">No translation available yet for this part of the edition DHARMA_CritEdDevasasana</p></div></div></div></div></div></div>
	<p class="float-center"><small><span class="text-muted"></span></small></p><div class="row"><div class="col-9 text-col"><div class="lg">
		<span class="l translit">paṇḍitam guṇa niyaktam,</span> <span class="l translit">brāhmaṇa sahajñanako,</span> <span class="l translit">sevahkara tutaratna,</span> <span class="l translit">svaskatvam dharma-dharmanam.</span>
	</div><br xmlns:xs="http://www.w3.org/2001/XMLSchema"><div><a class="btn btn-outline-dark btn-block" data-toggle="collapse" href="#d57670e304" role="button" aria-expanded="false" aria-controls="d57670e304"><small>Translation</small></a><div id="d57670e304" class="collapse"><div class="card card-body border-dark"><div><p class="textContent">No translation available yet for this part of the edition DHARMA_CritEdDevasasana</p></div></div></div></div></div></div>    
	<p class="float-center"><small><span class="text-muted"></span></small></p><div class="row"><div class="col-9 text-col"><p id="">[5r]sājñā aji saṅ prabhu, sirodani śabda, hana gaṅga, varahira saṅ paṇḍita, udani sasākṣi, pinakasākṣiniṅ bhuvana, yaṅkən dharma saṅaskāra, sira paḍa pinupun de bhaṭāra hyaṅ matuha, saṅ hyaṅ āditya, saṅ hyaṅ vulan, saṅ hyaṅ ravi, saṅ hyaṅ əmega, saṅ hyaṅ əmbun, saṅ hyaṅ rahina, saṅ hyaṅ apah, saṅ hyaṅ pr̥thivī, saṅ hyaṅ əndəp-əndəp, saṅ hyaṅ taya, sira kabeh kuma vruhakən, vastu, rivaṅiniṅ sariniṅ puspa panatakona tak paṅaskara, pandavut payuṅ, paseva, pamañcaputra, panutur, paṅrājah, pasaṅka, pagənta, paṅasto, paṅlalabuh, panujnya, pañjənəṅ, pavadokala, paləbur. ika ta kabeh rovaṅaniṅ agave hayu bhuvana, pinakapamandiniṅ gumavayakən saṅ hyaṅ dharma paṅaskaran.</p></div><div class="col-2 apparat-col text-right"></div></div>
<!-- ... tan ananiṁ rūpahinabāskaran· || Or 5056 resumes after omitting several pars -->
<p class="float-center"><small><span class="text-muted"></span></small></p><div class="row"><div class="col-9 text-col"><p id="">pira ta kunaṅ guṇaniṅ vvaṅ kaṅ kumavruh riṅ saṅ hyaṅ dharma, kaṅ viveka riṅ saṅ hyaṅ sarvadharma, sarvatatva, vidagdhaa riṅ guṇa, [5v] sukhaa riṅ saṅ hyaṅ dharma. yan duruṅ kahananiṅ dharma saṅaskāran, ya teka sinəṅguh ləvih ṅaranya, apan sira rakva pūrvakaniṅ sinəṅguh vastu, liṅ bhaṭāra hyaṅ matuha, makapapataṅ guṇa, makamala saṅ hyaṅ dharma, makavighna saṅ hyaṅ aji.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">yan tan kahanan saṅ hyaṅ dharma saṅaskāra, 
	yeku ta bajaṅ<!-- 5056 mavikutaja --> ṅaranya, 
	nivandaniṅ hana sari madhyapada, <!-- 5056 kavandakiṅūnasarimajapaya -->
	ikaṅ rakətnya, kaṅ sūkṣma parambi-rambih. <!-- 5056 maṅamdi-ramdi -->
	yan duruṅ kataman saṅaskāra, 
	nimittaniṅ hana ləmah <span class="lem" data-app="d57670e329">aheṅ</span>, 
	byakta madadi <span class="lem" data-app="d57670e335">juga</span> pinakaloka, 
	prasiddha saṅ hyaṅ dharma saṅaskāra, 
	ika ta liṅ bhaṭāra <!-- 5056 dharma --> hyaṅ matuha riṅ padharmanireṅ bhuvana, 
	magave ya nīti ri sakala [6r] gavayakəna rājaśāsana, <!-- 5056 magave cittaraṣa kapaṅguhekna raṣaśaśaṇa -->
	śiva paṅgavekəna śivaśāsana, 
	boddha paṅgaveyakəna boddhaśāsana, 
	brāhmaṇa magaveyakəna brāhmaṇaśāsana, 
	matutura riṅ jambudvīpamaṇḍala, 
	pagaveyakəna caturpramāṇa, 
	saṅ manuh magave ya manuh-śāsana, 
	paḍa magavekəna catur-paramārtha, liṅəntali.</p></div><div class="col-2 apparat-col text-right"><a class="move-to-right" data-toggle="popover" data-html="true" data-target="d57670e329" href="#to-app-app0006" title="Apparatus 6" id="from-app-app0006" data-app="d57670e329">(6)</a><a class="move-to-right" data-toggle="popover" data-html="true" data-target="d57670e335" href="#to-app-app0007" title="Apparatus 7" id="from-app-app0007" data-app="d57670e335">(7)</a></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">tutur bubuyut, liṅga pañarikan, kabayan, juru, paḍa devata vehakəna aji, manuh-śāsana.</p></div><div class="col-2 apparat-col text-right"></div></div><!-- 5056 paṅavehana maṅaji, manuḥ-śāsananya -->
<p class="float-center"><small><span class="text-muted"></span></small></p><div class="row"><div class="col-9 text-col"><p id="">śrī saṅ nātha pva sira<span class="lem" data-app="d57670e352">, paḍa pagavekəna</span> raṅga, kanuruhan, dəmaṅ, patih, ārya, 
	rikṣaka kvehiṅ ratu,<!-- 5056 gikaheṁ ratu -->
	 ramya ramla majaṅ, girimbaṅi, tuməṅguṅ, 
	 rikṣaka kvehiṅ adhimantri, 
	 kajuron, taṇḍa pañji, 
	 rikṣaka kvehiṅ mantri, 
	 kabayan, para gusti, 
	 rinakṣa kabeh, ikaṅ para taṇḍa, rovaṅanira śrī mahārāja, 
	 amahayu bhuvana, makasopānaa, kaṅ vadvā taṇḍa haji rakryan.</p></div><div class="col-2 apparat-col text-right"><a class="move-to-right" data-toggle="popover" data-html="true" data-target="d57670e352" href="#to-app-app0008" title="Apparatus 8" id="from-app-app0008" data-app="d57670e352">(8)</a></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">kunaṅ pva saṅ r̥ṣi, siraṅgəgvanana catur-paramārtha, magaveya caturāśrama riṅ madhyapada, tan salah candaṅku<!-- 5056 caṇḍikā -->, 
	marapvan kr̥ta tekaṅ rāt, 
	[6v] vanavāsa, mārgavāsa, śūnyavāasa, toyavāsa.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">kunaṅ pratyekanya<!-- th first 2 words omitted in 5056 --> lakṣaṇanira saṅ vanavāsa<!-- 5056 sovaṅ-sovaṅ -->, aṅajar, tan hana kinatvaṅaniṅ bhuvana, tan panolih sukha-duḥkha, tan pabalik sukha mariṅ artha, 
	mari saṅśaya, mari lara, <span class="lem" data-app="d57670e372">mari dharma</span>,
	 buddhi sukha sapaniṣkara, apan sira juga <span class="lem" data-app="d57670e378">pinakṣanira</span>.</p></div><div class="col-2 apparat-col text-right"><a class="move-to-right" data-toggle="popover" data-html="true" data-target="d57670e372" href="#to-app-app0009" title="Apparatus 9" id="from-app-app0009" data-app="d57670e372">(9)</a><a class="move-to-right" data-toggle="popover" data-html="true" data-target="d57670e378" href="#to-app-app0010" title="Apparatus 10" id="from-app-app0010" data-app="d57670e378">(10)</a></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">sira saṅ mārgavāsa, aṅanti təpiniṅ havan, aṅilaṅakən jagat, añjag-jagi prāṇaniṅ aprāṇa, nistura<!-- 5056 prāṇanistura eye-skip  --> riṅ śabda, 
	tan <span class="lem" data-app="d57670e389">māndika</span> ri paṅrəṅə̄, 
	tan sukha-duḥkha riṅ panon.</p></div><div class="col-2 apparat-col text-right"><a class="move-to-right" data-toggle="popover" data-html="true" data-target="d57670e389" href="#to-app-app0011" title="Apparatus 11" id="from-app-app0011" data-app="d57670e389">(11)</a></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">sira saṅ śūnyavāsa, <span class="lem" data-app="d57670e399">lupa rāga, tan iṅət bhūṣaṇa</span> <span class="lem" data-app="d57670e407">hīnaporuṣa</span>, <span class="lem" data-app="d57670e415">nirvəlas-sih anonton</span>.</p></div><div class="col-2 apparat-col text-right"><a class="move-to-right" data-toggle="popover" data-html="true" data-target="d57670e399" href="#to-app-app0012" title="Apparatus 12" id="from-app-app0012" data-app="d57670e399">(12)</a><a class="move-to-right" data-toggle="popover" data-html="true" data-target="d57670e407" href="#to-app-app0013" title="Apparatus 13" id="from-app-app0013" data-app="d57670e407">(13)</a><a class="move-to-right" data-toggle="popover" data-html="true" data-target="d57670e415" href="#to-app-app0014" title="Apparatus 14" id="from-app-app0014" data-app="d57670e415">(14)</a></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">saṅ toyavāsa pva sira, makəmiṅ<!-- 5056 makmi — emend makəmita ?  --> bañu, niraṅga,<!-- reverse order 5056, with nirāga --> nirprāṇa, nirbhīta masadya, tan panahur iṅ pati.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">gavenira saṅ caturāśrama, vasi,<!-- 5056 adds bāni/ñãni --> makādi saṅ yogīśvara, sira ta pinakacaturpramāṇa<!-- 5056 pinakacaturāśrama -->, 
	apa ta ulahira. 
	vasi pagavaya r̥ṣiśāsana, <span class="lem" data-app="d57670e435">tuhun tamaa riṅ təpi</span>, riṅ mārga, apan riṅ śīlayukti, tan apilih riṅ tatami<!-- 5056 tan pamiliṁ hanatami-->, 
	[7r] satyeṅ parayapra<!-- 5056 paṅayapan-->, tan saha milva pakararsa<!-- 5056 milapakararas-->.</p></div><div class="col-2 apparat-col text-right"><a class="move-to-right" data-toggle="popover" data-html="true" data-target="d57670e435" href="#to-app-app0015" title="Apparatus 15" id="from-app-app0015" data-app="d57670e435">(15)</a></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">karma <span class="text-muted foliation"><a class="siglum" href="#ms5056">ms5056</a>:3r</span>pva sira, paṅgavakəna pūrvasiddhi, aruhur<!-- 5056 aluhur--> pva sira, maṅulahakəna pva sira, maṅulahakəna kayogyan<!-- 5056 only maṅulahakəna kayogyan-->, umiryakəna sukhaniṅ jagat, mantra maṅlaga<!-- 5056 mvaṅ labhā --> riṅ buddhi.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">jñāni<!-- 5056 only ni --> pva sira, kumavruhakəna saṅ hyaṅ riṅ vanavasa<!-- 5056 rivaṣa-->, aṅlugas jāti śāsananira, riṅ eṅaniṅ taya<!-- 5056 riṅ eṅā riṅ-->, umayaśaa riṅ śūnya, niradaha riṅ guṇa, rakṣaka eṅ patapan, məliṅa riṅ kapuruṣan<!-- 5056 heliṅa riṅ kapuruṣanya -->.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">yogīśvara pva sira, sira saṅ deva guru, saṅ manak marabi, sira ta pinakagurvaniṅ sayavadvīpa, 
	sira ta umulahakən kasukhaniṅ jagat, 
	sira ta vehana aṅgugonana saṅ hyaṅ dharma vanavāsaha<!-- 5056 saṅ hyaṅ dharmaśāsana -->, mvaṅ <span class="lem" data-app="d57670e476">caturvidyā</span>, mvaṅ saṅ hyaṅ arkagatra, pādakaniṅ śīlatattva parabikrama<!-- 5056 parātrikrama-->.</p></div><div class="col-2 apparat-col text-right"><a class="move-to-right" data-toggle="popover" data-html="true" data-target="d57670e476" href="#to-app-app0016" title="Apparatus 16" id="from-app-app0016" data-app="d57670e476">(16)</a></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">sira teki kabeh pahayuhən teki<!-- 5056 payunən, no rep. of teki --> rumuhun de saṅ prabhu, kəmitən tapanira deniṅ vadva haji, apan ika tan patrinaguṇa<!-- 5056 -śaña-->, sadūman mariṅ saṅ prabhu, yan vala śīlanya, malapa sādhuman mariṅ saṅ prabhu, ṅūni-ṅūni aṅalapa turgniṅ ahurya<!-- 5056 hurṇnaṅahur -->, ya teka tananiruktiniṅ tapa yan maṅkana.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">kunaṅ pva sira saṅ paramārthayogi, tusniṅ prabhu lumaku viku, manakiṅ pavikvanira, sira tan vənaṅ<!-- 5056 pavikvanira kumavənaṅ -->.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">kunaṅ pva sira saṅ yogi, kulavaṅśa kaḍaṅ haji, kula-kula<!-- 5056 kula-kala-->, lumaku viku, mano-manak riṅ<!-- 5056 manakiṅ --> patapan, anaknya vənaṅ.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">kunaṅ <span class="lem" data-app="d57670e509">pva</span> sira saṅ <span class="text-muted foliation"><a class="siglum" href="#ms5056">ms5056</a>:3v</span> paramārtha yogīśvara, sira saṅ tusniṅ devaguru, manak <span class="lem" data-app="d57670e517">ta</span> sira riṅ patapan, sira ta vənaṅ <span class="lem" data-app="d57670e523">riṅ</span> sapaniṣkāra, tan vicāranən deniṅ sarāt, apan sira vənaṅ riṅ sapaniskāra, saṅ yogīśvara ṅaranira.</p></div><div class="col-2 apparat-col text-right"><a class="move-to-right" data-toggle="popover" data-html="true" data-target="d57670e509" href="#to-app-app0017" title="Apparatus 17" id="from-app-app0017" data-app="d57670e509">(17)</a><a class="move-to-right" data-toggle="popover" data-html="true" data-target="d57670e517" href="#to-app-app0018" title="Apparatus 18" id="from-app-app0018" data-app="d57670e517">(18)</a><a class="move-to-right" data-toggle="popover" data-html="true" data-target="d57670e523" href="#to-app-app0019" title="Apparatus 19" id="from-app-app0019" data-app="d57670e523">(19)</a></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">kunaṅ sira saṅ pinakādi tusniṅ prabhu lumaku viku, manak sira riṅ patapan, <span class="lem" data-app="d57670e530">sirāta</span> pinakayogīśvaraa.</p></div><div class="col-2 apparat-col text-right"><a class="move-to-right" data-toggle="popover" data-html="true" data-target="d57670e530" href="#to-app-app0020" title="Apparatus 20" id="from-app-app0020" data-app="d57670e530">(20)</a></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">sira saṅ <span class="lem" data-app="d57670e539">ləmbu guntuṅ</span>, yen devagurva<!-- 5056 devaguru -->, sira ta<!-- om 5056--> saṅ ādiyogīśvara ṅaranira, sira ta kumavənaṅ riṅ jagat, sapaladi<!-- 5056 sapāladi — em. saphalādi?--> guṇavīrya<!-- 5056 varyya-->, sabavalakṣaṇanira, ṅuniveh huvus samitra prabhu, sira ta viku śuddhajāti<!-- 5056 sira tāviśūddhagati --> ṅaranira, sira ta siṅgih paṅulahakən<!-- 5056 -kna--> yajña riṅ kasukhan.</p></div><div class="col-2 apparat-col text-right"><a class="move-to-right" data-toggle="popover" data-html="true" data-target="d57670e539" href="#to-app-app0021" title="Apparatus 21" id="from-app-app0021" data-app="d57670e539">(21)</a></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">[8r] matapakana<!-- 5056 matampatana --> ləmbu putih<!-- 5056 om. putih-->, kəbo bule, palaṅka binubut, apatarana piṅul, apayuṅ joṅ atumpaṅ pitu, magəlaṅ sarpasa pavahan gadiṅ<!-- 5056 maglaṁ mapahavahan gaḍiṁ-->, ahulur<!-- 5056 aluhur--> talya, makajaṅ maravis, matomparaa, <span class="lem" data-app="d57670e569">magoṅsyaṅ</span>, mavida-vida, maciliriṅ, mapatarana, madamaṅamana<!-- 5056 mapahana matapantamana-->, magoṅ, marəgoṅ, majaladi, mapadi<!-- 5056 mapāpadi-->, makārya<!-- 5056 matāryya-->murya, masalimput, mapadaran, magəlaṅ kana, pamañca ṅahakəna<!-- 5056 pamacaḥkna -->, mavidanaa, manuliṅakəna, mavada uyun<!-- 5056 hulun-->, manaṅkva<!-- 5056 manaṅgaha-->, masampir-sampir, marismoṅ-rismoṅ risa.</p></div><div class="col-2 apparat-col text-right"><a class="move-to-right" data-toggle="popover" data-html="true" data-target="d57670e569" href="#to-app-app0022" title="Apparatus 22" id="from-app-app0022" data-app="d57670e569">(22)</a></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">ṅūni manak manik, saṅ yogīśvara vənaṅ madodvat agiriṅsiṅ, linu beṅ luvih, mañjəti, cinde, cakomadəvi, raranden, piṅul, vanagraha, nagapuspa, aṅaṅgoakandaṅ tan pavaṅgah ri paṅaṅgonira vənaṅ, kavənaṅ-vənaṅira kabeh, vənaṅ saṅ yogīśvara aṅaṅgoa tan pasambatsaraha sakiṅ kanagara bhūmi, apan saṅ yogīśvara kabeh vənaṅ.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">devaguru, cabol, vuṅkuk, bule, bəlaṅ lampaṅ, tan purihən [8v] de saṅ prabhu, ṅuniveh taṅ curiga salvirani khaḍga, bajra, kagapasa, daṇḍa, nagacarma, gadalohita, duparāja, musalarāja, trisularāja, aṅkusrāja, pamayaṅan, sasaṅgiṅ, bima virati, tvək saṅkur, lugpus laṅi velu, gandeva, pili, larmaṅo, bvat spaṅ, vənaṅ saṅ yogīśvara maṅaṅgon, ṅuni-uni saṅ r̥ṣi kabeh, sevasogata, vənaṅ maṅaṅgoa.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">devaṅga, vanagraha, matampakana, na brahma, viṣṇu, īśvara, maṅaṅgoa navaratna, saṅ yogīśvara vənaṅ; makavya-kavyana, amubuta, aṅukira, aṅlukisa, aninikəla, paməcakakəna naka, magave amañcale, magavea rājamandala, samādhi riṅ guṇanira, matənuṅ-tənuṅana, mandudusa, kavənaṅ-vənaṅira saṅ yogīśvara; manilidi riya, ambadajaṅana, yan iṅ sananira vənaṅ, saprənahira pinakasimanira, yadyapin sakiṅ nusantara, goñjoke [9r] radi, cəlo, mañjāti, vagi, vastra cina, salviraniṅ vastram sakiṅ nusantara kavənaṅ-vənaṅira saṅ yogīśvara.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">unya saṅ yogīśvara tan kataman akidarsa, salviriṅ tatambaṅan, makatuṅsinəniṅ padu təlu, vive kabunan, nispala pakakokana, tan kavasaa saṅ yogīśvara, maṅkana liṅ hyaṅ matuha.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">maṅkana taṅ adivirya krama siddhani, padati, navaratna, kanaka vastra carana, curiga, kəbo, sapi, vədus, banyak, yadyan sarūpaaniṅ danu, tan patulada saṅ yogīśvara, apan saṅkeṅ pura tan pakañciṅ.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">yadyan macelevaka, astacandalaa, pañcakarmaa, dvādaśa candala, cutajanmaa, vadoajya, rakryan, nusantaraa, vadorājaa, paragopiti, vaṅsa kula, vvaṅ tani, taṇḍamantri, makaji saṅ prabhu, kr̥tya valaśīla, samoda riṅ saṅ paṇḍita, tan dirgya vada saṅ yogīśvara, apan sira vənaṅ. [9v] nahan tantyaniṅ dana, karavista, ganitri, payuṅ joṅ, simpuruṅ, gəlar gadiṅ, varṇa barana, goṅ layaran.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">śīla paladana, ləmah seṅ, bhūmi kayaluh, vatəs kulumpaṅ, ləmah saṅar, pambajaṅan, səma gavenən mandala, siddha tan siṅ ṅgvanana, apan uvus deniṅ añaturdeśa, pakṣili titi bhukti, kapaṅguha saṅ hyaṅ dharma paṅaskara, ṅuni-yuni bhūmi tapəl, tan kaśiṣyanan deniṅ vadoaji, ṅuni-uni, deśa, apan olihira saṅ yogīśvara matopati, lah pakṣa pva sira malampaha, oṅ namu namu vastu.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">ləmah rama kapūrvarənan, kavr̥ddhar vayahan, kalolitan, gañjaran var, varukan, ika tan ucapən, tan vidinən, apan tan pasəgəh.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">gunuṅ sima karakətan, ika ta bhūmi saṅ yogīśvara, tan katambakṣaraa de saṅ nātha, tan paṅuñcaraa, apan catunira saṅ puruṣa ləmah seṅ.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">kunaṅ saala rūpaniṅ janma, yan umuṅsi saṅ hyaṅ dharma, saprakāra [10r] caturjanmaa: brāhmaṇaa, kṣatriyaa, vaiśyaa, śūdraa, puruṣaha, ntovi brāhmaṇaa, yan umuṅsi saṅ hyaṅ dharma, tumuta sasolah saṅ paṇḍita.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">lihaṅ saṅke riya, van-van iris mvaṅ apiṅe, vatu, rama, vugu-vugu, muravara misri paṅura, kandəmanimpiki, paranakan, limus galuh paṅavruhan, paragusti paṅaniṅan, para sugih aji, vatu ajəm, ama landaṅ, ləca, sukunya kaluvara, kutaka, taṅkil ragas, karəṅrəṅan kalyat, siṅgahan, vatu lavaṅ, ru tan pamanikan, tan paaji, buron, adagaṅ, maṅuri, juru gusạli, juru jimat, juru kandi, juru rahasya, juru arakan, juru jimat, juru kandi, juru rahasya, juru arakan, juru jalir, pinile, kakaṅgaran, maracaṅ paduracukan, majamba, maguñje, lvir tambaṅ, lvir kampuh, lvir tarəṅ, lvir sayañja, lvir pañja pakudan, pagajahan, pita n, palakənan, pajalaṅ, palavaṅ, [10v] tundan, prəkalakan, palikih, pagotoṅ, pakosaran, pakəraṅ, pavəlaṅ-vəlaṅ, luput saṅ r̥ṣi, saṅ yogīśvara riṅ jaluk-jalukan, luputiṅ ne parabi, tan kəna riṅ titi kapra, apan ika sadya ikaṅ tribaga.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">kunaṅ yan hana nyaṅaraa saṅ yogīśvara, tan valuyaa, oṅ namu namu vastu.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">kunaṅ sakveh ikaṅ parataṇḍa yan umuṅsi saṅ paṇḍita, tan devagu-rva, kāryani eṅaṅgonaneṅ aveniṅ payasan, ambək cikarara datas, rakṣaka eṅ kami, amarəkakəna ron, satya eṅ paṅayap.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">tan mana pva devagurva, kəsika pavitraniṅ jagat, membuh trimala taṅ rat kavudadya saṅ śrī nata, daṇḍa gurunya, śiṣyanya, samakəna lavan ātatāyi.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">kunaṅ pva saṅ r̥ṣi, vənaṅ madravyaa palulukehan, maṅalantarakəna sādhana, vənaṅ manandaṅa vastra kanaka, navaratna, vəsi sakalviranya.[11r]    tan panandaa bhūmi, yen hana e rajipramāṇa, tan paṅiraṅakəna tan irakəna yan nirakəna, siddhi luvar tan pahutaṅ, tan patutuh avaa pari riṅ lumbuṅ, dravya sor, vvaṅ sumlapa pari riṅ ṅunu, sideṅalap.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">kunaṅ pataraniṅ vaṅ, saṅ yogīśvara riṅ saṅ muṅguh riṅ adisikara parvata, nava, sira saṅ kavinaya sarva 5, sira saṅ deva-guru, anak-anak rabi sarva 2, adagaṅ 2, sutanan 2, apande 2, mahat 2, aṅluga 2, aṅlukya 2, amaraṅgi 2, salviraniṅ paravahulu, patataṇḍa, parakārya, aṅusi kadupasa kabeh, pelaṅ, banava, padati, vənaṅ saṅ yogīśvara adravyaa, aṅaṅgoa kandaṅ tan pavagah riṅ paṅaṅgenira kunaṅ yan ameta dagaṅa, sapuluh deśa iṅanya amañcadeśa.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">kunaṅ rūpaniṅ dravyaso, kəbo bule, gampaṅ, pelaṅ, palaṅkan gadiṅ, bəlaṅ kaluṅ, vvaṅ bule, asu vavar, savuṅ pasək, savuṅ camara, sugih manek, kəbo makavalaṅ, ika ta dravyaso ṅaranya, pūjākəna [11v] riṅ bhaṭāra hyaṅ matuha.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">kunaṅ pva saṅ paṇḍita, yan tan eliṅ riṅ səṅkərira, pahayunən juga sira, tan pandulaṅana lare riṅ tani, tan paṅodanana, tan panaapuha, tan papepetana, tan pamemeta. yan hana maṅkana, daṇḍa 20, suku 2 anavur i saṅ prabhu 20, su ṅa, ləka.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">karaṅ sumurupiṅ loṅan ṅa, amurugul, sikəp taleni gulunya riṅ cavətnya, tuntunən riṅ pamaləhan. asu manahut ikuhnya ṅa. vvaṅ maṅgaməli strī riṅ paṅaṅson, riṅ kəbon, riṅ halas, sikəp taleni gulunya lavan sukunya, ənah riṅ səma, yan kampunanana dene pamicarane, daṇḍa, ləvo, su ṅa. 2, ma salavasanya ma asu maṅro ṅa. arabi dayaka, klaraṅan kunaṅ, daṇḍa 60, su ṅa. 2, ma</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">masara ṅaranya, marabi śiṣyanya, mañjanmaa kunaṅ, daṇḍanya, labuhakən riṅ ve.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">asu makumkum ṅa. añjanmah kavulanya, daṇḍa labuh riṅ sumur [12r] atəbaraṅo kavulanya. kidaṅ asaṅsaṅ riṅ tuṅgak ṅa. viku aṅrebeni sundəl, daṇḍanya caṅcaṅ lvaṅaniṅ bale, pamañcavara 7 pəkən divasanya; vvaṅ aṅrabeni putunya paḍa lavan vvaṅ sundəl daṇḍanya.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">mañjara riṅ pabela ṅaranya, aṅlukari kili, daṇḍanya gantuṅən riṅ sumur duṅsaṅ.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">aṅalap vavaleni guru, daṇḍanya ləbakniṅ apuy.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">aṅlavani guru putri, daṇḍanya labuhiṅ luvaṅ.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">aṅlavani tatami, daṇḍanya labuh pakulahaniṅ vuruk.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">aṅlavani tutuluṅən, daṇḍanya gantuṅ riṅ vaṅas suṅsaṅ.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">viku aṅadu savuṅ, pərut kupiṅnya, añjajahakən dharma, daṇḍanya 10 su, 3, ma babaru aśiṣya ṅa. su 3, ma taṅijo aśiṣya, 3 va, ga, ma maṅastadana, duk aṅigəli vuvuṅan ṅa.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">viku amuja riṅ vatəs səṃa, pabajaṅan kunaṅ, tunduṅən.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">viku dəṅkiṅ aranya, arəp pva miluha riṅ saṅ yogīśvara, riṅ catuspakṣa, makādi saṅ vudug basur; yan tumameṅ saṅ yogīśvara, [12v] maṅardana səkul sacalitan, tok sacalitan, gaṅan sacalitan, tepasya matan satus dvalapan, mesi kupaṅ manatak-natak, siṅ puspa ṅa. 3, ma pamacakəna saṅ hyaṅ tatvadi.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">iti ta saṅ hyaṅ devaśāsana, yeka eliṅakəna ajnya paradah, pañca tapi, punda putra, ajnya paradah, aṅadivama nata, kuti rəṅ, ṅava ma pañcapatra, sobyakti, pipis 5, pa. ika ta kavruhakəna.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">mərak tamren-mreni, pərit maṅantiṅ tiṅgaran, ṅa. manandaṅana tuṅgak asmi, aṅgiṅgah ayam i  kuruṅan, maṅliṅliṅ lare əmbanan, maṅalani rovaṅnya sapanaṅsen.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">puyuh akipu ri tani, amaṅadəgakən bukur kunaṅ, tan vighna deśa, vighna taṅ bhūmi dēnya.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">asu aṅirid ikunya, devaguru anuta, daṇḍa, maṅko apantikarma.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">asu arəbut onan, aṅrabeni rovaṅnya, śāsanaṅsen, daṇḍa, ṅasu, ṅava, ma[13r]    asu arəbut tai ṅa. viku atoh-tohan, /daṇḍa, ṅasu, carma.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">asu amunduṅ ṅa. viku atukər riṅ pasar, daṇḍa, ṅasu 5, ma se. va.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">matukar riṅ dalan, ri ləbuh kunaṅ, maṅrurah kandaṅ, daṇḍa 3 o o o., taṅguṅən riṅ pananyakan 5 o o o, sasvamah, pambənturan, nasa sikəpnya.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">asu maṅlek baluṅ, ṅa., viku maṅan iṅ pasar, vavaruṅ kunaṅ, daṇḍa ṅasu 3, ma</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">asu aṅalulur iṅ leṅ ṅa. viku añjajavat valaka, daṇḍa ṅa sov 5, ma</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">ləmbu aṅrərah kandaṅ ṅa., viku aṅrabeni aṅulit, daṇḍa 6 o o o, 2 pa.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">viku mananda bhūmi, viku caciṅ ṅa., siddha ṅalap de hyaṅ matuha.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">viṅileṅ ṅa., viku aṅer iṅ bhūmi kavalakan, siddhapada tan hana pirak, 2 o o o, sore sadaṅan, esuk sadaṅan, savuṅ roṅ apus, pindo satahun, yen tan kavas ta mandaməla.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">karavaṅ adondegan ṅa. vikvaləmbur iṅ tani, daṇḍa, təka paləmburanya ṅa. su 2 ma[13v]    anukupi mata saṅ r̥ṣi, aṅilo riṅ payasan, daṇḍa, ma ṅa / su, 2 ma</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">kunaṅ pvavakiṅ mala dharma, aməraṅ pagəriṅ mandala, aṅlvaṅiṅ dharma, manandakən dharma, aṅalihakən dharma, yan tan sədəṅ gvananya aṅalih, səma pabajaṅan, tapəl, vatəs kulumpaṅ,. kunaṅ yan tan ya sədəṅ ṅvananya aṅalih, ya ta daṇḍanən təka kaṅ aṅubhayani.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">aṅrubuhakən pahyasan mvaṅ tutukiṅ mandala, daṇḍa 2 ku, 2 masu, ṅa. daṇḍanya yeka kabeh.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">andudut pagəriṅ mandala, aṅubiṅ saṅ hyaṅ san, aməraṅ buddhi variṅin, ṅariṅ-ṅariṅ riṅ kabuyutan, aməraṅ galar, aṅikət kəbo sapi riṅ vudi variṅin, ambulu, riṅ pahyasan, riṅ bale, riṅ bañjaran kunaṅ, sideṅ halap denira saṅ yogīśvara, yan anəbus 2, ma 2 ma savuṅ sapus, sal, dadaṅan rvaṅ kulak, paṅuniṅakṣa sapikul.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">mərak amre-mr-eni, aṅuṅguh-uṅguh gumanti, aṅati tiṅgaran ṅa.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">uvaya maṅaṅsar ṅaranya, aṅalih tuṅgal sadeśa.[14r]    pərit maṅusuṅ susuh ṅa., / luṅa aṅgva umahnya.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">ləmbu sakandaṅ, makaron deśa lavan śiṣya.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">ika ta pahayunən de saṅ yogīśvara, amuja riṅ saṅ hyaṅ rājapati riṅ mandala, salviriṅ puspa ṅa. su 3, kukusiṅ dupa ṅa. va, ma, təhər pamacakəna saṅ hyaṅ devaśāsana, den enak denira ṅavruhakən riṅ bhaṭāra hyaṅ matuha.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">gagak putih maṅantiṅ vod, maṅaskareṅ vaṅke.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">asu jəmbul maṅantiṅ karaṅ, tetega, tabət-tabət, aməṅ-aməṅan śiṣya.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">gagak makaluṅ ganitri, devaguru amuja riṅ sava, maṅastavidana. yan valaka dok maṅigəli vuvuṅan, viku amuja riṅ səma vatəs pabajaṅan, devaguru vadon tunduṅən de saṅ prabhu, tan paṅantyaniṅ bhūmi java, vikvadəki ṅaranya.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">arəp pva milveṅ saṅ yogīśvara riṅ catur-pakṣa, maṅanti riṅ saṅ vudug basur; yan tumuta saṅ yogīśvara maṅardakakəna səkul [14v] sacalitan, tvak sacalitan, masyaman satus dolapan, / esi kupaṅ manatak-natak sariniṅ puspa, ṅasu 5, ma, kukusiṅ dupa, ṅava, ma; təhər pamacakəna saṅ hyaṅ devaśāsana, kasuda pāpaniṅ bhuvana, ṅuniveh hilaṅa pāpaniṅ saṅ prabhu.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">kunaṅ pva pañcaśīla ṅa. valakaśīla pitəkətana denira saṅ yogīśvara, kala kutila, guṇa buddhi, asimburuṅ, paradara, mapa ta kaliṅanya, viku aṅadu tukar, andoli lot, maṅajarakən kəduk timbul iṅ tani, kutila ṅaranya. añcalvaṅ, amaragi guṇaniṅ maliṅ, guṇa buddhi ṅaranya; añjajahakən dharma, jijinah vvaṅ riṅ tani, takimburuh ṅaranya. amati-mati janma, asva candala, asta candala, aləkən tampakiṅ kikir, paradara ṅaranya. bavud, palakṣaṇa, aṅlavani si syanya, putu dharma, ambak panti, akili ṅuni-ṅuniveh valvaniṅ saṅ guru, ika ta vikunah janma ṅaranya; viku tarivuṅ, akuməl pv-a taṅ [15r] jagat / denya, ṅuniveh manak təka śiṣyanya, ika ta dohakəna de saṅ prabhu, kəmbulana de vado aji, ṅuniveh saṅ yogīśvara paḍa aṅəmbulana, sakvehniṅ janma manusa kabeh sama aṅəmbulana, paṅilakəna, apan ika paṅavakiṅ krəmi saṅkeṅ duratmaka, təraṅ-təraṅ ikaṅ laṅit, lavru denanakən denya madulur taṅ marana kveh, embuh pāpa saṅ prabhu denya.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">arəp pva tumutura riṅ bhūmi java, amalekəna tanah, bhakta prāṇa, masyaman satus dolapan, esi kupaṅ manatak-natak, banyak sapasaken, itik sapasaken, itik paḍa macucuk mas avrat samas, vədus 2, ləmbu 2, kəbo satəmpuh, sovaṅ paḍa asuṅu mas avrat samas riṅ saviji-viji, riṅ pəkən panandahana, təhər pamacakəna saṅ hyaṅ devaśāsana lavan saṅ hyaṅ mahacandra, ṅuniveh saṅ hyaṅ nandīśvara, śiṣyanyamet [15v] turu mvah, apan vus kumləm tumutiṅ / pāpa kadya vatu.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">kunaṅ pva dasaśīla, den enak deniraṅrəṅə saṅ yogīśvara, pitəkətakəna, sapala riṅ anak dharma, hayva pepeka, tan hana mivala durśīla, satyeṅ paṅayapan, satyeṅ patapan, satya riṅ brata, atutureṅ pūjā brata, rakṣaa eṅ guṇa, vruha maṅaji, vivekaa riṅ śabda, rakṣaha eṅ āgama, rakṣaa eṅ paṅayap, sapaṅutusiṅ saṅ guru hayva laṅgyana, nikəlakən tuduh, marapvan rahayu tan kataman dasamala, trimala, tan luvit, tus gambi svara sira, saṅ kumavənaṅ umavasakəna riṅ jagat sahatita. saprayodnyana, hilaṅ pāpaniṅ bhuvana denya saṅ yogīśvara yan maṅkana.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">kaliṅanya, saṅ yogīśvara sira tusniṅ prabhu lumaku viku, tusniṅ apitra prabhu; saṅ paramārtha, yogīśvara ṅaranya; sira saṅ tusniṅ viku, sira saṅ adi yogīśvara ṅaranya; sira saṅ tusniṅ viku anuṅgal, [16r] sira saṅ kr̥ta, yogīśvara ṅaranya; sira saṅ tirta yogīśvara ṅaranya, sira saṅ tusniṅ devaguru, sira ta kumavənaṅ maṅalahakən pāpaniṅ bhuvana.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">kunaṅ pāpaniṅ viku aguru riṅ viku tarivuṅ, riṅ viku paval-śīla: sasākṣi, savisi, saravi candra. samaṅkana pāpaniṅ viku aguru riṅ viku paval-śīla lavan aguru riṅ viku tarivuṅ. ika tatan pinakaguru sakvehniṅ viku cuta ceda cedaṅga. ndya ta lvirnya viku ceda-cedaṅga: viku ro, amto, nakuni, pasuh, locana, napuṅsaka, anatas dada, kukṣa, valamadi. ika ta kabeh tan makagurvaniṅ loka, kemər pāpaniṅ bhuvana kapavitraniṅ jagat denya.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">ndya artinya: viku ro ṅa. strī. aməto ṅa. tan vəriṅ surat. viku nakuni ṅa. vuta, picək, bulər. viku pasuh ṅa. siṅkəl, piñcaṅ, tukuṅ, semper. viku locana ṅa. tuli. viku napuṅsaka ṅa. kədi. [16v] viku anatas dada ṅa. vikət. viku kusta ṅa. vikoakṣa, valavadi, ṅa. kabeh sakalviriṅ cuta cedaṅga tan makagurvaniṅ loka, apan aṅgavē panəsakən dasamala pveka.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">kunaṅ pvavakiṅ manuh-janma, abrəkya, amahat, aṅuṅge, anyilikitak, aṅulər, apande mas, aṅlibaṅ, ambədəl, amutər, adiun, ambuntəl, añjalagraha. ika ta kabeh, yan lumakvaa vikva, tan yogya makagurva. aṅiṅ doṣaana pahyasan, ambəcikana rat, bhaktya riṅ tami, mulea riṅ rat.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">yadyan malecaa, adəndəṅa, amariglaṅa, avayaṅa, amidva, ȧmula-mula, atiṅkaha, tan devagurva ika kabeh, umayapa riṅ tami. yanya vado-ajya, rakyan vikəsa tan devagurva, umayapa riṅ tami.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">kunaṅ sira devagurva, kunaṅ saṅ dana vastu, saṅ kalinañca, saṅ lavu putra putra mvaṅ taṇḍa adimantri, makādi prabhu manuh sira [17r] saṅ devagurva, tan pagavea, devaguru sira, apan parakula ṅaranya. manak pva sira riṅ pavikvan, anaknya vənaṅ devagurva, vənaṅ milva tata-luṅguh, sira ta paraguruloka ṅaranya.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">kunaṅ pva sira saṅ yogīśvara, sira saṅ siddha vənaṅ riṅ kuna, ika ta eliṅakəna de saṅ prabhu, ṅoniveh janma manusa kabeh rumakṣaa tapanira saṅ yogīśvara, apan saṅ yogīśvara paṅavakiṅ hyaṅ matuha, añjənəṅakən taṅ dharma silihasih, tan paṅalap ahurniṅ ahur, tan eliṅin</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">kəndəṅ səṅkər, tan valuyaa liṅnira hyaṅ matuha.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">kunaṅ pva saṅ manuh adharmaa varsi, karakṣaaniṅ sarva tumuvuh təhər vehana paṅajya manuh-śāsana, eliṅa riṅ kandaṅ.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">kunaṅ saṅ prabhu, mantri, maṅaji dharma teja riṅ vanasrama, karakṣahaniṅ bala, mantrinira saṅ prabhu, amuvara sarva tinuku, ramyaaniṅ pəkən, kr̥taaniṅ rāja-nagara.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">kunaṅ pva saṅ r̥ṣi, adharmaa śūnya, siddhaaniṅ tapa, karakṣaaniṅ jagat kr̥taaniṅ bhūmi, lumrah asraṅ yajñanireṅ bhuvana, karakṣaa eṅ pūjā samādhi, eliṅa riṅ parikrama, ambək kasādhun sira.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">saṅ prabhu sira, ambəcikakəna ṅaranira, sira saṅ prabhu riṅ manuh, ambəcikana pakāryanyaṅan, liṅga prastadi.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">kabujaṅgan uṅgvananiṅ aṅaji saṅ hyaṅ dharmaśāstra sahāgama, kavivekan.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">kayaṅan vatu nululan, uṅgvananiṅ amuja riṅ deva, bhakti aśabda riṅ vvaṅ atva.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">liṅga vatu tinumpuk, uṅgvananiṅ amuja anurunakən udan, dadyaniṅ udan, kailaṅaniṅ maraha, karakṣāniṅ jagat.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">prastati mandala, uṅgvananiṅ adharma; dharma saṅaskāra, uṅgvananiṅ lumaku viku, aṅruvatana dasamala, śāstra ṅgvananiṅ tagave hayu, pametaniṅ saṅ hyaṅ dharma, uṅgvananiṅ atapa, pametaniṅ saṅaskāra hayu, vruha riṅ sarva tatva saṅ hyaṅ dharma, anduduk tali kapəndəm, amuṅəkən təs kabuliṅ, aneṅekən dharma, anuduhakəna riṅ śabda rahayu, anyukitana tuli bisu, andəliṅakən avuta, aṅirəkəna sira kahuvusaniṅ gave kabeh, hala-ayu.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">ika ta eliṅakəna śabda bhaṭāra hyaṅ mahatuha.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">kataṅgapana deniṅ devata kabeh, ṅuniveh taṅ devata caturlokapala, sakvehniṅ saptar̥ṣi, sakvehniṅ parabinagavan, aṅruṅo pitutur hyaṅ matuha. hayva lupa sira kabeh sakvehniṅ janma manusa, paḍa maṅrəṅə, ajana lupa.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">śrī batati pva sira tumut lakṣaṇananiṅ bhaṭāra hyaṅ matuha, kari ta putranira pinakaratu riṅ mədaṅ, kr̥ta taṅ rat kabeh, atutur manahniṅ janma kabeh, padaṅruṅva; enak tapaniṅ r̥ṣi kabeh, rinakṣa ri deniṅ vado aji kabeh.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">dadyakəna-kəna taṅ rājasva lavan devasva, ganitri, saṅka, ganta-ganti makādi gondala, masiva pataranan; yan tatva yaraya, kaliṅanya, vənaṅ halapən tan panəbusan, mantuka de saṅ prabhu, hayva vinicara, maṅkana vəkas bhaṭāra hyaṅ matuha.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">maṅkana taṅ rājasva, paṅanugraha vidi bhaṭāra hyaṅ matuha, hana tekaṅ devata kabeh, samaṅruṅu yeka kabeh makādi śrī batati lavan vvaṅ riṅ mədaṅ tantu, agavea parivastu, kavuriṅ śrī batati irikaṅ batur aguṅ, ikaṅ gunuṅ janti apāpat kapasagi taṅ mandala riṅ batur aguṅ, sira asta stula bhaṭāra hyaṅ matuha.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">kunaṅ pva saṅ. muladrəmi, sira ta bhagavan, tantraba riṅ kayaṅan bhaṭāra hyaṅ matuha.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">kunaṅ pva sira saṅ mariṅ mədaṅ, sira ta ṅaran bhagavan sidora, sira kabeh rovaṅanira atapa.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">kunaṅ sira bhaṭāra hyaṅ matuha mantuk mariṅ svarganira, tumurun sira pisan savulan, seje pva ṅaranira savulan, agənti lavan bhagavan vr̥haspati.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">śuklapakṣa tumurun bhaṭāra hyaṅ matuha, sira kinabhaktyan.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">krəsnapakṣa riṅasada, bhagavan vr̥haspati sira tumurun, kinabhaktyan [19r] ḍataṅ sira tumampak riṅ nagara, maṅaskara sira / pala, nivandaniṅ hana muja asti, sakvəhniṅ dravyaso hana riṅ tani, pūjākəna riṅ bhaṭāra nyaṅ matuha, ṅuniveh riṅ bhagavan vr̥haspati. sakvehniṅ pāpaniṅ manuh-janma karuvat denira.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">nivandani ṅaraniṅ paṇḍita dinaṇḍa, tan eliṅ riṅ kəndəṅ səṅkər. den aṅgoa papeliṅgoh, triyakva pepeliṅgoh, sato, sumo vr̥ddhi sato, gumovah sanaso vighne, dasaso vighne mantrakveh. ka. pāpaniṅ tan paṇḍita, pāpanriṅan daṇḍa; yan tan yogya daṇḍanən, prasiddha taṅ pāpa tumampuh. ika ta eliṅakəna saṅ maṅrəṅa lavan saṅ sādhu mirhyaṅ, kavruhakəna pamatiniṅ kala, sadvargaripu.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">maṅkana patiṅgalira hyaṅ matuha, makādi pavəkasira saṅ tapa riṅ manuhjanma kabeh. sira bhaṭāra hyaṅ matuha lavan devata kabeh, sakvehniṅ parabinagavan sakvehniṅ saptaloka, sakvehniṅ caturlokapala, [19v] paḍa siratiṅgal pitəkət, sama taṅ manusa / eliṅakəna kabeh.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">oṅkara satata, a i nama śivaya, oṅkara samadaya, oṅ avighnam astu nama sidəm.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">iti devaśāsana, kayatnakəna de saṅ mahyun umavaseṅ devaśāsana, samaṅkana lvirnira.</p></div><div class="col-2 apparat-col text-right"></div></div>
<p class="float-center"><small><span class="text-muted"></span></small></p><div class="row"><div class="col-9 text-col"><p id="">kunaṅ taṅ sinəṅguh tuhu viku pavitra, pāpat, lvirnya: grəhasta, bikṣuka, brahmacari, vanagrasta. ya taṅgugvana devaśāsana makādi r̥ṣiśāsana, saṅ hyaṅ rājapati gondala, hayva ta kemutan.</p></div><div class="col-2 apparat-col text-right"></div></div>

			
			    <!--<xi:include href="a.xml" xpointer="a1"
        xmlns:xi="http://www.w3.org/2001/XInclude"/>-->
		
	</div></div><span xmlns:xs="http://www.w3.org/2001/XMLSchema" xmlns="" class="popover-content d-none" id="d57670e180"><span class="mb-1 lemma-line"><span class="app-lem"><span class="translit LatnLatn ">avighnam astu</span></span><span class="font-weight-bold "> <a class="siglum" href="#ms5056">ms5056</a></span></span><hr><span class="reading-line"><span class="app-rdg"><span class="translit LatnLatn">namo buddhāya</span></span> <span class="font-weight-bold "> <a class="siglum" href="#ms9534"></a></span></span></span><span xmlns:xs="http://www.w3.org/2001/XMLSchema" xmlns="" class="popover-content d-none" id="d57670e192"><span class="mb-1 lemma-line"><span class="app-lem"><span class="translit LatnLatn">tan hana rāja, …, tan hana devata,</span></span><span class="font-weight-bold "> <a class="siglum" href="#5056">5056</a></span></span><hr><span class="reading-line"><span class="app-rdg"><span class="translit LatnLatn">tan hana hakaśa, tan hana bayu, tan hana hapah, tan hana teja, tan ana pr̥tivi, tan hana haditya, tan hana hulan, tan ana devata</span></span> <span class="font-weight-bold "> <a class="siglum" href="#ms9534"></a></span></span></span><span xmlns:xs="http://www.w3.org/2001/XMLSchema" xmlns="" class="popover-content d-none" id="d57670e200"><span class="mb-1 lemma-line"><span class="app-lem"><span class="translit LatnLatn ">avaṅ aṅuvuṅ-uvuṅ</span></span><span class="font-weight-bold "> <a class="siglum" href="#ms5056">ms5056</a></span></span><hr><span class="reading-line"><span class="app-rdg"><span class="translit LatnLatn">havaṅ-havaṅ, huvuṅ-huvuṅ</span></span> <span class="font-weight-bold "> <a class="siglum" href="#ms9534"></a></span></span></span><span xmlns:xs="http://www.w3.org/2001/XMLSchema" xmlns="" class="popover-content d-none" id="d57670e206"><span class="mb-1 lemma-line"><span class="app-lem"><span class="translit LatnLatn ">hananiṅ</span></span><span class="font-weight-bold "> <a class="siglum" href="#ms5056">ms5056</a></span></span><hr><span class="reading-line"><span class="app-rdg"><span class="translit LatnLatn">hana</span></span> <span class="font-weight-bold "> <a class="siglum" href="#ms9534"></a></span></span><hr><span class="note-line">Koravāśrama: maṅuluvuṅ ikaṅ bhuvana, tan hananiṅ sarva-sarva tan papramāṇa ikaṅ jagat, apan tan hananiṅ sarva-sarva tumuvuh.</span></span><span xmlns:xs="http://www.w3.org/2001/XMLSchema" xmlns="" class="popover-content d-none" id="d57670e252"><span class="mb-1 lemma-line"><span class="app-lem"><span class="translit LatnLatn ">vvay</span></span> <span class="font-italic">em.</span></span></span><span xmlns:xs="http://www.w3.org/2001/XMLSchema" xmlns="" class="popover-content d-none" id="d57670e329"><span class="mb-1 lemma-line"><span class="app-lem"><span class="translit LatnLatn ">aheṅ</span></span><span class="font-weight-bold "> <a class="siglum" href="#ms5056">ms5056</a></span></span><hr><span class="reading-line"><span class="app-rdg"><span class="translit LatnLatn">seṅ</span></span> <span class="font-weight-bold "> <a class="siglum" href="#ms9534"></a></span></span></span><span xmlns:xs="http://www.w3.org/2001/XMLSchema" xmlns="" class="popover-content d-none" id="d57670e335"><span class="mb-1 lemma-line"><span class="app-lem"><span class="translit LatnLatn ">juga</span></span><span class="font-weight-bold "> <a class="siglum" href="#ms5056">ms5056</a></span></span><hr><span class="reading-line"><span class="app-rdg"><span class="translit LatnLatn">nuta</span></span> <span class="font-weight-bold "> <a class="siglum" href="#ms9534"></a></span></span></span><span xmlns:xs="http://www.w3.org/2001/XMLSchema" xmlns="" class="popover-content d-none" id="d57670e352"><span class="mb-1 lemma-line"><span class="app-lem"><span class="translit LatnLatn ">, paḍa pagavekəna</span></span><span class="font-weight-bold "> <a class="siglum" href="#ms9534"></a></span></span><hr><span class="reading-line"><span class="app-rdg"><span class="translit LatnLatn"><span class="font-italic" style="color:black;">om.</span></span></span> <span class="font-weight-bold "> <a class="siglum" href="#ms5056">ms5056</a></span><span style="color:black;"> (eye-skip)</span></span></span><span xmlns:xs="http://www.w3.org/2001/XMLSchema" xmlns="" class="popover-content d-none" id="d57670e372"><span class="mb-1 lemma-line"><span class="app-lem"><span class="translit LatnLatn ">mari dharma</span></span><span class="font-weight-bold "> <a class="siglum" href="#ms5056">ms5056</a></span></span><hr><span class="reading-line"><span class="app-rdg"><span class="translit LatnLatn">maharṣa</span></span> <span class="font-weight-bold "> <a class="siglum" href="#ms9534"></a></span></span></span><span xmlns:xs="http://www.w3.org/2001/XMLSchema" xmlns="" class="popover-content d-none" id="d57670e378"><span class="mb-1 lemma-line"><span class="app-lem"><span class="translit LatnLatn ">pinakṣanira</span></span><span class="font-weight-bold "> <a class="siglum" href="#ms9534"></a></span></span><hr><span class="reading-line"><span class="app-rdg"><span class="translit LatnLatn">panakṣanira</span></span> <span class="font-weight-bold "> <a class="siglum" href="#ms5056">ms5056</a></span></span></span><span xmlns:xs="http://www.w3.org/2001/XMLSchema" xmlns="" class="popover-content d-none" id="d57670e389"><span class="mb-1 lemma-line"><span class="app-lem"><span class="translit LatnLatn ">māndika</span></span><span class="font-weight-bold "> <a class="siglum" href="#ms5056">ms5056</a></span></span><hr><span class="reading-line"><span class="app-rdg"><span class="translit LatnLatn">murdika</span></span> <span class="font-weight-bold "> <a class="siglum" href="#ms9534"></a></span></span></span><span xmlns:xs="http://www.w3.org/2001/XMLSchema" xmlns="" class="popover-content d-none" id="d57670e399"><span class="mb-1 lemma-line"><span class="app-lem"><span class="translit LatnLatn ">lupa rāga, tan iṅət bhūṣaṇa</span></span> <span class="font-italic">em.</span></span><hr><span class="reading-line"><span class="app-rdg"><span class="translit LatnLatn">luṣa rāga, tan iṅi buṣaṇā</span></span> <span class="font-weight-bold "> <a class="siglum" href="#ms5056">ms5056</a></span></span><span class="reading-line"><span class="app-rdg"><span class="translit LatnLatn">mpu sarata, tan kəliriṅ bhuvana,</span></span> <span class="font-weight-bold "> <a class="siglum" href="#ms9534"></a></span></span></span><span xmlns:xs="http://www.w3.org/2001/XMLSchema" xmlns="" class="popover-content d-none" id="d57670e407"><span class="mb-1 lemma-line"><span class="app-lem"><span class="translit LatnLatn ">hīnaporuṣa</span></span><span class="font-weight-bold "> <a class="siglum" href="#emn">emn</a></span></span><hr><span class="reading-line"><span class="app-rdg"><span class="translit LatnLatn">ināpuruṣa</span></span> <span class="font-weight-bold "> <a class="siglum" href="#ms5056">ms5056</a></span></span><span class="reading-line"><span class="app-rdg"><span class="translit LatnLatn">ginapuruṣa</span></span> <span class="font-weight-bold "> <a class="siglum" href="#ms9534"></a></span></span></span><span xmlns:xs="http://www.w3.org/2001/XMLSchema" xmlns="" class="popover-content d-none" id="d57670e415"><span class="mb-1 lemma-line"><span class="app-lem"><span class="translit LatnLatn ">nirvəlas-sih anonton</span></span><span class="font-weight-bold "> <a class="siglum" href="#ms9534"></a></span></span><hr><span class="reading-line"><span class="app-rdg"><span class="translit LatnLatn">nivlas· | nekatvan·</span></span> <span class="font-weight-bold "> <a class="siglum" href="#ms5056">ms5056</a></span></span></span><span xmlns:xs="http://www.w3.org/2001/XMLSchema" xmlns="" class="popover-content d-none" id="d57670e435"><span class="mb-1 lemma-line"><span class="app-lem"><span class="translit LatnLatn ">tuhun tamaa riṅ təpi</span></span> <span class="font-italic">em.</span></span><hr><span class="reading-line"><span class="app-rdg"><span class="translit LatnLatn">tuhun uttamaha riṅ tatapi</span></span> <span class="font-weight-bold "> <a class="siglum" href="#ms9534"></a></span></span><span class="reading-line"><span class="app-rdg"><span class="translit LatnLatn">tuhun-tuhunpamahā ri tami</span></span> <span class="font-weight-bold "> <a class="siglum" href="#ms5056">ms5056</a></span></span></span><span xmlns:xs="http://www.w3.org/2001/XMLSchema" xmlns="" class="popover-content d-none" id="d57670e476"><span class="mb-1 lemma-line"><span class="app-lem"><span class="translit LatnLatn ">caturvidyā</span></span><span class="font-weight-bold "> <a class="siglum" href="#ms5056">ms5056</a></span></span><hr><span class="reading-line"><span class="app-rdg"><span class="translit LatnLatn">caturvitva</span></span> <span class="font-weight-bold "> <a class="siglum" href="#9534">9534</a></span></span></span><span xmlns:xs="http://www.w3.org/2001/XMLSchema" xmlns="" class="popover-content d-none" id="d57670e509"><span class="mb-1 lemma-line"><span class="app-lem"><span class="translit LatnLatn ">pva</span></span><span class="font-weight-bold "> <a class="siglum" href="#ms5056">ms5056</a></span></span><hr><span class="reading-line"><span class="app-rdg"><span class="translit LatnLatn">ta</span></span> <span class="font-weight-bold "> <a class="siglum" href="#ms9534"></a></span></span></span><span xmlns:xs="http://www.w3.org/2001/XMLSchema" xmlns="" class="popover-content d-none" id="d57670e517"><span class="mb-1 lemma-line"><span class="app-lem"><span class="translit LatnLatn ">ta</span></span><span class="font-weight-bold "> <a class="siglum" href="#ms5056">ms5056</a></span></span><hr><span class="reading-line"><span class="app-rdg"><span class="translit LatnLatn"><span class="font-italic" style="color:black;">om.</span></span></span> <span class="font-weight-bold "> <a class="siglum" href="#ms9534"></a></span></span></span><span xmlns:xs="http://www.w3.org/2001/XMLSchema" xmlns="" class="popover-content d-none" id="d57670e523"><span class="mb-1 lemma-line"><span class="app-lem"><span class="translit LatnLatn ">riṅ</span></span><span class="font-weight-bold "> <a class="siglum" href="#ms5056">ms5056</a></span></span></span><span xmlns:xs="http://www.w3.org/2001/XMLSchema" xmlns="" class="popover-content d-none" id="d57670e530"><span class="mb-1 lemma-line"><span class="app-lem"><span class="translit LatnLatn ">sirāta</span></span><span class="font-weight-bold "> <a class="siglum" href="#ms5056">ms5056</a></span></span><hr><span class="reading-line"><span class="app-rdg"><span class="translit LatnLatn">sira taṅ</span></span> <span class="font-weight-bold "> <a class="siglum" href="#ms9534"></a></span></span></span><span xmlns:xs="http://www.w3.org/2001/XMLSchema" xmlns="" class="popover-content d-none" id="d57670e539"><span class="mb-1 lemma-line"><span class="app-lem"><span class="translit LatnLatn ">ləmbu guntuṅ</span></span><span class="font-weight-bold "> <a class="siglum" href="#ms9534"></a></span></span><hr><span class="reading-line"><span class="app-rdg"><span class="translit LatnLatn">aləmbu guntur</span></span> <span class="font-weight-bold "> <a class="siglum" href="#ms5056">ms5056</a></span></span></span><span xmlns:xs="http://www.w3.org/2001/XMLSchema" xmlns="" class="popover-content d-none" id="d57670e569"><span class="mb-1 lemma-line"><span class="app-lem"><span class="translit LatnLatn ">magoṅsyaṅ</span></span><span class="font-weight-bold "> <a class="siglum" href="#ms9534"></a></span></span><hr><span class="reading-line"><span class="app-rdg"><span class="translit LatnLatn"><span class="font-italic" style="color:black;">om.</span></span></span> <span class="font-weight-bold "> <a class="siglum" href="#ms5056">ms5056</a></span></span></span><span xmlns:xs="http://www.w3.org/2001/XMLSchema" xmlns="" class="popover-content d-none" id="d57670e195"></span><span xmlns:xs="http://www.w3.org/2001/XMLSchema" xmlns="" class="popover-content d-none" id="d57670e211"></span><div xmlns:xs="http://www.w3.org/2001/XMLSchema" xmlns="" class="col-2"></div><div xmlns="" class="mx-5 mt-3 mb-4"><h4>Apparatus</h4><div xmlns:xs="http://www.w3.org/2001/XMLSchema" id="apparatus"><br><a id="to-app-app0001" href="#from-app-app0001">^1</a>. <span class="app"><span class="bottom-lemma-reading">avighnam astu</span><span class="font-weight-bold">]</span><span class="font-weight-bold"> <a class="siglum" href="#ms5056">ms5056</a></span>, <span class="bottom-reading-line">namo buddhāya<span class="font-weight-bold"> <a class="siglum" href="#ms9534"></a></span></span></span><br><a id="to-app-app0002" href="#from-app-app0002">^2</a>. <span class="app"><span class="bottom-lemma-reading">tan hana rāja, …, tan hana devata,</span><span class="font-weight-bold">]</span><span class="font-weight-bold"> <a class="siglum" href="#5056">5056</a></span>, <span class="bottom-reading-line">tan hana hakaśa, tan hana bayu, tan hana hapah, tan hana teja, tan ana pr̥tivi, tan hana haditya, tan hana hulan, tan ana devata<span class="font-weight-bold"> <a class="siglum" href="#ms9534"></a></span></span></span><br><a id="to-app-app0003" href="#from-app-app0003">^3</a>. <span class="app"><span class="bottom-lemma-reading">avaṅ aṅuvuṅ-uvuṅ</span><span class="font-weight-bold">]</span><span class="font-weight-bold"> <a class="siglum" href="#ms5056">ms5056</a></span>, <span class="bottom-reading-line">havaṅ-havaṅ, huvuṅ-huvuṅ<span class="font-weight-bold"> <a class="siglum" href="#ms9534"></a></span></span></span><br><a id="to-app-app0004" href="#from-app-app0004">^4</a>. <span class="app"><span class="bottom-lemma-reading">hananiṅ</span><span class="font-weight-bold">]</span><span class="font-weight-bold"> <a class="siglum" href="#ms5056">ms5056</a></span>, <span class="bottom-reading-line">hana<span class="font-weight-bold"> <a class="siglum" href="#ms9534"></a></span></span><span class="bottom-note-line"> • Koravāśrama: maṅuluvuṅ ikaṅ bhuvana, tan hananiṅ sarva-sarva tan papramāṇa ikaṅ jagat, apan tan hananiṅ sarva-sarva tumuvuh.</span></span><br><a id="to-app-app0005" href="#from-app-app0005">^5</a>. <span class="app"><span class="bottom-lemma-reading">vvay</span><span class="font-weight-bold">]</span><span class="font-italic"> em.</span>, </span><br><a id="to-app-app0006" href="#from-app-app0006">^6</a>. <span class="app"><span class="bottom-lemma-reading">aheṅ</span><span class="font-weight-bold">]</span><span class="font-weight-bold"> <a class="siglum" href="#ms5056">ms5056</a></span>, <span class="bottom-reading-line">seṅ<span class="font-weight-bold"> <a class="siglum" href="#ms9534"></a></span></span></span><br><a id="to-app-app0007" href="#from-app-app0007">^7</a>. <span class="app"><span class="bottom-lemma-reading">juga</span><span class="font-weight-bold">]</span><span class="font-weight-bold"> <a class="siglum" href="#ms5056">ms5056</a></span>, <span class="bottom-reading-line">nuta<span class="font-weight-bold"> <a class="siglum" href="#ms9534"></a></span></span></span><br><a id="to-app-app0008" href="#from-app-app0008">^8</a>. <span class="app"><span class="bottom-lemma-reading">, paḍa pagavekəna</span><span class="font-weight-bold">]</span><span class="font-weight-bold"> <a class="siglum" href="#ms9534"></a></span>, <span class="bottom-reading-line"><span class="font-italic">om.</span><span class="font-weight-bold"> <a class="siglum" href="#ms5056">ms5056</a></span><span style="color:black;"> (eye-skip)</span></span></span><br><a id="to-app-app0009" href="#from-app-app0009">^9</a>. <span class="app"><span class="bottom-lemma-reading">mari dharma</span><span class="font-weight-bold">]</span><span class="font-weight-bold"> <a class="siglum" href="#ms5056">ms5056</a></span>, <span class="bottom-reading-line">maharṣa<span class="font-weight-bold"> <a class="siglum" href="#ms9534"></a></span></span></span><br><a id="to-app-app0010" href="#from-app-app0010">^10</a>. <span class="app"><span class="bottom-lemma-reading">pinakṣanira</span><span class="font-weight-bold">]</span><span class="font-weight-bold"> <a class="siglum" href="#ms9534"></a></span>, <span class="bottom-reading-line">panakṣanira<span class="font-weight-bold"> <a class="siglum" href="#ms5056">ms5056</a></span></span></span><br><a id="to-app-app0011" href="#from-app-app0011">^11</a>. <span class="app"><span class="bottom-lemma-reading">māndika</span><span class="font-weight-bold">]</span><span class="font-weight-bold"> <a class="siglum" href="#ms5056">ms5056</a></span>, <span class="bottom-reading-line">murdika<span class="font-weight-bold"> <a class="siglum" href="#ms9534"></a></span></span></span><br><a id="to-app-app0012" href="#from-app-app0012">^12</a>. <span class="app"><span class="bottom-lemma-reading">lupa rāga, tan iṅət bhūṣaṇa</span><span class="font-weight-bold">]</span><span class="font-italic"> em.</span>, <span class="bottom-reading-line">luṣa rāga, tan iṅi buṣaṇā<span class="font-weight-bold"> <a class="siglum" href="#ms5056">ms5056</a></span></span><span class="bottom-reading-line">, mpu sarata, tan kəliriṅ bhuvana,<span class="font-weight-bold"> <a class="siglum" href="#ms9534"></a></span></span></span><br><a id="to-app-app0013" href="#from-app-app0013">^13</a>. <span class="app"><span class="bottom-lemma-reading">hīnaporuṣa</span><span class="font-weight-bold">]</span><span class="font-weight-bold"> <a class="siglum" href="#emn">emn</a></span>, <span class="bottom-reading-line">ināpuruṣa<span class="font-weight-bold"> <a class="siglum" href="#ms5056">ms5056</a></span></span><span class="bottom-reading-line">, ginapuruṣa<span class="font-weight-bold"> <a class="siglum" href="#ms9534"></a></span></span></span><br><a id="to-app-app0014" href="#from-app-app0014">^14</a>. <span class="app"><span class="bottom-lemma-reading">nirvəlas-sih anonton</span><span class="font-weight-bold">]</span><span class="font-weight-bold"> <a class="siglum" href="#ms9534"></a></span>, <span class="bottom-reading-line">nivlas· | nekatvan·<span class="font-weight-bold"> <a class="siglum" href="#ms5056">ms5056</a></span></span></span><br><a id="to-app-app0015" href="#from-app-app0015">^15</a>. <span class="app"><span class="bottom-lemma-reading">tuhun tamaa riṅ təpi</span><span class="font-weight-bold">]</span><span class="font-italic"> em.</span>, <span class="bottom-reading-line">tuhun uttamaha riṅ tatapi<span class="font-weight-bold"> <a class="siglum" href="#ms9534"></a></span></span><span class="bottom-reading-line">, tuhun-tuhunpamahā ri tami<span class="font-weight-bold"> <a class="siglum" href="#ms5056">ms5056</a></span></span></span><br><a id="to-app-app0016" href="#from-app-app0016">^16</a>. <span class="app"><span class="bottom-lemma-reading">caturvidyā</span><span class="font-weight-bold">]</span><span class="font-weight-bold"> <a class="siglum" href="#ms5056">ms5056</a></span>, <span class="bottom-reading-line">caturvitva<span class="font-weight-bold"> <a class="siglum" href="#9534">9534</a></span></span></span><br><a id="to-app-app0017" href="#from-app-app0017">^17</a>. <span class="app"><span class="bottom-lemma-reading">pva</span><span class="font-weight-bold">]</span><span class="font-weight-bold"> <a class="siglum" href="#ms5056">ms5056</a></span>, <span class="bottom-reading-line">ta<span class="font-weight-bold"> <a class="siglum" href="#ms9534"></a></span></span></span><br><a id="to-app-app0018" href="#from-app-app0018">^18</a>. <span class="app"><span class="bottom-lemma-reading">ta</span><span class="font-weight-bold">]</span><span class="font-weight-bold"> <a class="siglum" href="#ms5056">ms5056</a></span>, <span class="bottom-reading-line"><span class="font-italic">om.</span><span class="font-weight-bold"> <a class="siglum" href="#ms9534"></a></span></span></span><br><a id="to-app-app0019" href="#from-app-app0019">^19</a>. <span class="app"><span class="bottom-lemma-reading">riṅ</span><span class="font-weight-bold">]</span><span class="font-weight-bold"> <a class="siglum" href="#ms5056">ms5056</a></span>, </span><br><a id="to-app-app0020" href="#from-app-app0020">^20</a>. <span class="app"><span class="bottom-lemma-reading">sirāta</span><span class="font-weight-bold">]</span><span class="font-weight-bold"> <a class="siglum" href="#ms5056">ms5056</a></span>, <span class="bottom-reading-line">sira taṅ<span class="font-weight-bold"> <a class="siglum" href="#ms9534"></a></span></span></span><br><a id="to-app-app0021" href="#from-app-app0021">^21</a>. <span class="app"><span class="bottom-lemma-reading">ləmbu guntuṅ</span><span class="font-weight-bold">]</span><span class="font-weight-bold"> <a class="siglum" href="#ms9534"></a></span>, <span class="bottom-reading-line">aləmbu guntur<span class="font-weight-bold"> <a class="siglum" href="#ms5056">ms5056</a></span></span></span><br><a id="to-app-app0022" href="#from-app-app0022">^22</a>. <span class="app"><span class="bottom-lemma-reading">magoṅsyaṅ</span><span class="font-weight-bold">]</span><span class="font-weight-bold"> <a class="siglum" href="#ms9534"></a></span>, <span class="bottom-reading-line"><span class="font-italic">om.</span><span class="font-weight-bold"> <a class="siglum" href="#ms5056">ms5056</a></span></span></span></div></div><div xmlns="" id="translation-notes" class="mx-5 mt-3 mb-4"><h4>Translation Notes</h4></div><div xmlns="" class="mx-5 mt-3 mb-4"><h4>Commentary</h4></div><div xmlns="" class="mx-5 mt-3 mb-4"><h4>Bibliography</h4></div></div></div><footer class="footer mt-auto py-3"><div>Copyright © 2019-2025 Arlo Griffiths.</div></footer><script xmlns:xs="http://www.w3.org/2001/XMLSchema" xmlns="" src="https://code.jquery.com/jquery-3.2.1.slim.min.js" integrity="sha384-KJ3o2DKtIkvYIK3UENzmM7KCkRr/rE9/Qpg6aAZGJwFDMVNA/GpGFF93hXpG5KkN" crossorigin="anonymous"></script><script xmlns:xs="http://www.w3.org/2001/XMLSchema" xmlns="" src="https://cdnjs.cloudflare.com/ajax/libs/popper.js/1.12.9/umd/popper.min.js" integrity="sha384-ApNbgh9B+Y1QKtv3Rn7W3mgPxhU9K/ScQsAP7hUibX39j7fakFPskvXusvfa0b4Q" crossorigin="anonymous"></script><script xmlns:xs="http://www.w3.org/2001/XMLSchema" xmlns="" src="https://maxcdn.bootstrapcdn.com/bootstrap/4.0.0/js/bootstrap.min.js" integrity="sha384-JZR6Spejh4U02d8jOt6vLEHfe/JQGiRRSQQxSfFWpi1MquVdAyjUar5+76PVCmYl" crossorigin="anonymous"></script><script xmlns:xs="http://www.w3.org/2001/XMLSchema" xmlns="" src="https://cdnjs.cloudflare.com/ajax/libs/malihu-custom-scrollbar-plugin/3.1.5/jquery.mCustomScrollbar.concat.min.js"></script><script xmlns:xs="http://www.w3.org/2001/XMLSchema" xmlns="" src="https://cdn.jsdelivr.net/gh/erc-dharma/project-documentation@latest/stylesheets/criticalEditions/loader.js"></script></div></body></html>