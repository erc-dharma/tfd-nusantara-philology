The Pūrvādhigama. Digital Critical Edition and Translation of an Old Javanese Legal
          Code edited by Marine Schoettel
Witnesses:
msL1: Leiden, the Netherlands, University Libraries, Or. 3723 (1)
msL2: Leiden, the Netherlands, University Libraries, Or. 5098
msL3: Perpustakaan Nasional Republik Indonesia, Jakarta, Indonesia, L. 585
msD: Perpustakaan Nasional Republik Indonesia, Jakarta, Indonesia, L. 881
msOr4431: Leiden, the Netherlands, University Libraries, Or4431??
msE: Bali, collection ..., 
msH: UB, Leiden, the Netherlands, Lontar, REM 214-213

Current Version: draft, 2022-07-20Z
Still in progress – do not quote without permission.
Copyright (c) 2019-2025 by Marine Schoettel.
    
	invocation: *avighnam astu (msL1 msL3 msD msOr4431, || 0 || nama śivaya || 0 || msB, Avighnam astu tatastu hastu nama msE)
chapter 1: 

  nihan pūrvādhigama-śāsana śāstra-sāroddhr̥ta, *pūrvārambha (msL1 msD msOr4431, pūrvarambha msB, purvaramā msE) saṅ təlas vr̥ddhācārya rājapurohita sarvaguṇajña, bhānu-raśmi-sādr̥śa*-sarva-jana-hr̥daya-tamisra-haraṇa ( • The same word occurs also in 3.4.5.), sakalāgra-cūḍā-maṇi śirasi *pratiṣṭhita (norm., pratiṣṭita msL1 msB, pratiṣṭita{ta} msD, pratistita msE) təkap sahana parācārya śiva kabeh, kaniṣṭha-madhyamottama,

ndan sira paramādiguru *mahābhagavantāṅgəhnira (msD msB, mahabhagava:n taṅgəḥnira msE msOr4431, mahabhagava:n taṅhəḥnira msL1 • See infra paragraph 4 for the same collocation paramaguru bhagavanta.), sira *paṅudaran (msOr4431, paṅudharan· msL1 msB msD • add note here?) bhasma ṅaranira, saka ri vənaṅnira panaḍahan bhasma təkapniṅ santāna pratisantāna saṅ bhasmāṅkura, sira atah **amramāṇakən (msB, pramaṇa:kən msL1, mramana:kən msD • This form is not recorded in OJED, but it is attested with the same meaning in the Saṅ Hyaṅ Pamutus (Buddhist) : ya ta mapisan riṅ pramāṇa, ka, pramāṇa mary *amramāṇakən.) pagəhni *karakṣaniṅ (msL2, kaṁ ra:kṣaniṁ msL1) śāsanādhigama śāstrasāroddhr̥ta ri para mpuṅku makabehan sahana saṅ guməgə̄ śivāgama, kimuta sahana saṅ bhujaṅga śiva pinakasthavira riṅ nagara, saṅ sampun kr̥ta, ṅuniveh saṅ *maṅharəp (em., mahaR̥p· msL1 msL2 • See infra.) riṅ nagara lavan riṅ pradeśa, təlas karuhun saṅ vatək prāgivāka vyavahāra-vicchedaka, saṅ vənaṅ *maməgatakən (msL2, mgatakən msL1) vivādaniṅ sarvajana riṅ sabhāmadhya mvaṅ riṅ pradeśa, nā ta lvirnira, *yan (msD, yayan msL1) saṅ hyaṅ *adhigama-śāsana (msD, hadhigama msL1) śāstra-sāroddhr̥ta juga *pamākəniṅ śāsana, *kramanira tika kabeh (msD, kramaniṁ ra:t tika: kabeḥ msL1).


chapter 2: 
	nihan pratyeka saṅ bhujaṅga śivān *pinakāsthavira (msD, minakaṣṭaviran msL1 • Or normalize pinakāsthavira? See other occurrences of the same idea in the Sugih Manek inscription from 837 Śaka (saṅ pārtha pinakāsthavira i pakāraṇān), as well as a certain Mpu hasthavīra in the Kāñcana inscription (mapakna mpu sthāpaka‚ təmpah‚ 2, iṅ gayanti uṅgvanya, mpu brahmā ta sthāpaka, mpu hasthavīra).) riṅ nagara, saṅ kuməmit mamaṅku saṅ hyaṅ *adhigama-śāsana (msD, hadhigama, msL1) śāstrasāroddhr̥ta, lvirnira, saṅ *pinakamaprabhr̥̥ti (em., minakamapabhr̥ti msL1, minakamapabhr̥ti msL3 • Or emend further makaprabhr̥̥ti?), saṅ ārya dharmādhyakṣa, lyan saṅke sira, vvalu kvehnya, ndya ta: saṅ ārya tirvan, saṅ ārya kaṇḍamuhi, saṅ ārya pamvatan, saṅ ārya *pañjyaṅ (msL1, pañjaṅ msD • But see DV 83.2d for the same office, spelled pañjyaṅ.) jīva, saṅ ārya maṅhuri, saṅ ārya jambi, saṅ ārya lekan, saṅ ārya taṅar, ndah samaṅkana lvirniṅ liṅgihnira, kapva bhujaṅga haji sira kabeh, yekā maṅharəp liṅgih riṅ nagara ṅaranira.

	nihan lvir saṅ kr̥ta, yapvan hana sira saṅ bhujaṅga vr̥ddhācārya , *sampūrṇa (msD, sapūrṇna msL1) riṅ vālavidyā lavan mahāvidyā, təlas *vruhnira (msL1 • This seems unusual, one would have in first instance expected something along the lines of təlas sampūrṇa vruhnira (compare with infra yan hana sira ḍaṅ ācārya sampūrṇa vruhnira riṅ sarvaśāstra), or təlas vruh sira. However, one may find examples of təlas used adjectively in the sense of accomplished.) riṅ kopadeśan saṅ hyaṅ homavidhi mvaṅ homasaṅskāra, tasak ri saṅ hyaṅ *sarvādhva (msL1 • Or understand / emend sarvādhvara? This would perhaps be a better fit for the context, where ritual services are listed, rather than doctrinal points.), sampun vənaṅ mandaməl maśiṣya bhujaṅga, maṅharəp *pahomāmaṅku (msD, pahoman mamaṅku msL1)
  kuṇḍa, tuhaganāṅgəlarakən 
  *kapūjān (msD, kapajan· msL1) bhaṭāra śivāgni satata, sakala pinakapatīrthaniṅ vvaṅ sanagara mvaṅ sahananiṅ para janapadānta, saṅ bhujaṅga samaṅkana kramanira, ya ta kr̥ta-dīkṣita ṅaranira, yadyan sāvakanira *saṅ para (msL1 • The word order is odd, one would rather expect para saṅ, although this solution would yield the impossible juxtaposition of saṅ and ḍaṅ.)
  ḍaṅ *ācārya (em., a:ścaryya msL1) yapvan təlas maṅkana, ya ta saṅ kr̥ta ṅaranira, ndatan apilih *pakoṅgvananira (msD, ma:koṅgvananira msL1) ,[msL1-2v] mon riṅ nagara, mon riṅ pradeśa, mon riṅ kadharma-hajyan, ityevamādi kasthityanira, yayan saṅ kr̥ta ṅaran saṅ kr̥ta-dīkṣita.

  nihan lvir saṅ *prāgvivāka (em., pragīva:ka msL1) , yan hana sira ḍaṅ ācārya sampūrṇa vruhnira riṅ *sarvaśāstra (norm., sa:rbvasastra: msL1) makādiṅ dharmaśāstra kuṭāra-mānavādi, sārasamuccaya*-cāṇakya (em., -canakakya msL1)-kāmandakādi, tan kevran sira riṅ rusitniṅ kavalik bəlahaniṅ padārthanikaṅ aṣṭadaśa-vyavahāra, mvaṅ lokika prayoganya, *sahopadeśanya (em., sahopadeyanya msL1), təkeṅ udāharaṇa, māvās vruhnirerikā kabeh sakarika sarvajñātvanira rikaṅ sarvaśāstra, saṅ samaṅkana kramanira *prāgvivāka (em., pragiva:ka msL1) ṅaranira, sira vyavahāra-vicchedaka, ri deniran vnaṁ *məgataknaṅ (msL1, paməgataknaṅ msD • See paragraph 3.4.) sarvavyavasthaniṅ loka, mvaṅ vādaniṅ vvaṅ riṅ sarvarājya, nāhan hetuniran sinaṅguhan *prāgvivāka (em., pragiva:ka msL1), ndatan apilih kasthityan saṅ *prāgvivāka (em., pragīva:ka msL1), mvaṅ tar apilih kāvakanira saṅ sinaṅguhan *prāgvivāka (em., pragiva:ka msL1), mon saṅ para bhujaṅga haji, mon saṅ kr̥ta, mon saṅ maṅharəp dharmādhyakṣa, maṅharəp dharmopapatti riṅ pradeśa mvaṅ riṅ kadharma-hajyan, mon saṅ *†śubhaka:la† (msL1 • Or emend śubhakarma, śubhakara or śubhaṃkara?), ṅuniveh saṅ *paməgatan (conj., pamgattan· msL1 • The derivation paməgatan is not attested in OJED. Emend?) vyavahāra riṅ sar[msL1-3r]vapradeśa, deśa pamañcan, kādhipatyan, hulu,  kuvu, sāmya, vaṅśa, kalagyan , kaputravaṅśan, sahana saṅ paməgatan  vyavahāra ṅkāna, yayan *prāgivāka (msD, pragiva:ka rasika msL1) ṅaranira kabeh.
  

kunaṅ *sahana (msD, sahanan msL1) saṅ bhujaṅga haji, sahana saṅ kr̥ta-dīkṣita, kapva vnaṅ məgatakən vyavasthaniṅ loka gatinira, irikā sira yan ekasaṁjñā, saṅ *prāgvivāka (em., pragiva:ka msL1) kr̥ta ṅaranira, saṅ kr̥ta *prāgvivāka (em., pragiva:ka msL1) ṅaranira, saṅkṣepanya, saṅ kr̥ta katuduhanira vəkasan, ri denyan tar *anyāya-pravr̥tti (em., a:nya:t prakr̥tti msL1 • See infra, paragraph 15  as well as occurrences in the epigraphy of the Majapahit period of anyāya-pravr̥tti (in Kañcana 11v4: Ikaṁ vvaṅ anyāyapravr̥tti Umulah-ulaḥ kasvatantran· saṁ hyaṁ dharmmasīma riṁ kañcana, in Tuhanyaru (1245 Śaka) 10v5 phalanyan aṅulahaknănyāyapravr̥tti).) sira kālih.

ndah sampun təlas inajarakən kapratyekan saṅ sinaṅguhan *prāgvivāka (em., pragiva:ka msL1) lavan kr̥ta, təlas karuhun cinaritakən, yapvan sira kabeh makakəmitan saṅ hyaṅ *adhigama-śāsana (msD, a:dhigama msL1) śāstra-sāroddhr̥ta, paṅanugraha saṅ təlas atītaprabhu, mvaṅ śrī rājapurohitāgracūḍāmaṇi, paramaguru bhagavantānindyānubhavātmaka *giripati (msD, gispati msL1)-sadr̥śa, sirātah sakalāmratisubaddhākən *kapagəhaniṅ śāsana para ḍaṅ ācārya sahana saṅ guməgə̄ śivāgama kaniṣṭha-madhyamottama.


chapter 3: 
  ndān *i (msL1, ika msD) ḍavuhiṅ anugraha śrī narendra i saṅ vr̥ddharājātītaprabhu, makati[msL1-3v]laka vākya siddhi śrī vr̥ddhācārya *rājapurohita (em., ra:jña:purodaśa msL1) paramaguru bhagavanta, yatikā sampun təlas *kempən (msL1, kampən msL1) kapaṅku təkap sahana parācārya haji, kapva sumambahakən gə̄ṅniṅ kabhaktinira riṅ śrī paramaguru bhagavanta, vetnyān atimuditanirenanugrahan cūḍā-maṇy-amr̥tātmaka sakala tar pakahilaṅan, nāhan hetunira tar alaṅ-alaṅ kuməmit rasaniṅ anugraha, mvaṅ *taman (msL1, tan msD) palə-paləh pratisāra ri karakṣan saṅ hyaṅ śāsanādhigama.


chapter 4: 
  
  nihan sarasa saṅ hyaṅ śāsanādhigama śāstrasāroddhr̥ta, *pinəkət (em., pitkət msL1) saṅ kr̥ta ṅūni-ṅūni, yatna ta kitaṅ parācārya kabeh, katuturana maṅke məne hələm, adyapi katəkeṅ *dlāhaniṅ dlāha (msL1, dla:ha msL msD), makadon pagəhaniṅ vinayanira, vruh-vruha yan apadudvan śāsananira mvaṅ rājaśāsana, muvah *meṅəta sira (em., meṅətanira msL1 msD) ri gəgvanira sovaṅ-sovaṅ, tan salah kvana, mapiṅita denira rumakṣa śīla mvaṅ ācāranira, tan kasəlatana vastv apakrama, vruha ri səṅkərniṅ śāsananira, *tātan (, tan msL1) marva kalavan rājanīti rājavidhi, tovi tan silih *gəgvan (msL2, gəgva: msL1) svakarmanira lavan karājatvan, kevala menaka *magilik-gilika maṅekapravr̥ttyātah sva[msL1-4r]tantra saṅ hyaṅ śāsanādhigama, maṅkana deya saṅ kr̥ta kuməmit saṅ hyaṅ śāsana, mapan lukat halanya yadin **mapasilih- (msL2 msD, masiliḥ- msL1)siliha svakarma, aparan halanya, *ndatar (msD, Autar msL1) pakavuruṅan taṅ paramopadrava ḍavuh ri saṅ prabhu lavan saṅ kr̥ta, yapvan sira tan mahāprayatna rumakṣa kramanira sovaṅ-sovaṅ, ṅuni-ṅuni yan salah siki sira vanya muraṅ-muraṅ *arumurahaṅ (msL2, arūmarahaṁ msL1) śāsanādhigama, tan vandhyaṅ mahāduhkha sabvatniṅ brahmāṇḍa pinaṅguhnira, atəhər tumampuh riṅ paramadurgatī hələm yan pəpədniṅ prāṇāntika, saṅkṣepanya yatna-yatna *juga (msL2, juśa msL1) saṅ prabhu mvaṅ saṅ kr̥ta, marapvan nirvighna siran *pamaṅguh (msL2, paṅguḥ msL1) tikaṅ *śubhaprakr̥ti (msL1, śubhakr̥ti msD).


chapter 5: 
  
  nihan kavənaṅ-vənaṅ saṅ parācārya bhujaṅga kr̥ta, tumūt katəkeṅ parācārya śiva kabeh, mvaṅ *katəkeṅ (msL2, tkeṁ msL1) santāna pratisantānanira hələm, təkeṅ dlāhaniṅ dlāha, ndya ta kramanya, nihan: hana ta rājanīti, rājaḍaṇḍa, rājakārya, mvaṅ rājotpatti, rājavidhi, luput saṅ kr̥ta riṅ samaṅkana.

  
    rāja-kārya, ṅa, sakalvirniṅ kārya haji *mabvat-aḍaṅan (norm., mabvat ta:ḍaṅan msL1), lvirnya, luput riṅ kəriganiṅ vvaṅ makveh mabvat-hajyan, luput riṅ *atag-atagan, *papaṅarahan, kəmitan, *iriṅ-iriṅan,  kāla saṅ prabhu *mimbā aṅdon (norm., mimbahaṅdon msL1) mu[msL1-4v]suh, *tuvi (msL2, tovi msL1)  yan aṅavvalu, aṅasapuluh, alalaha macaṅkrama kunaṅ, ikā *ta (msL2,  msL1) kabeh rājakārya ṅaranika, tan tumūt saṅ kr̥ta riṅ kārya maṅkana, kunəṅ yan kālaniṅ aṅasapuluh, mvaṅ aṅavvalu, macaṅkrama kunaṅ, dadi saṅ kr̥ta maṅiriṅ yan sinyaṅ *sinuruhan , ikā lvirniṅ rājakārya tan *tumibā (em., tumiba msL1) riṅ saṅ kr̥ta.
  

  
    rājotpatti, ṅa, salvirniṅ dr̥vya haji, utpatti kahatur iṅ saṅ prabhu, lvirnya, vəsi haji, paṅrāga-səkar, utpattiniṅ pradeśa, kubvan, lvah, tasik, utpattiniṅ masara , utpattiniṅ baṇyāga  malandaṅ, *kaləcan (msL2, kaIcan· msL1), pajəg iṅ baṇija-grāma, ikā *ta (msL2,  msL1) kabeh rājotpatti ṅaranya, luput saṅ kr̥ta riṅ maṅkana, ṅuniveh tan katapakan deniṅ sakveh saṅ maṅilala dr̥vya haji, tan *katamana (em., katamaheṅ msD, katamahe msL1) saṅ kr̥ta *de (conj.,  msL1 msL2) savinava saṅ mānak katriṇī, paṅkur, tavan, *tirip (em., girip· msL1), mvaṅ piṅhay avaju vahuta rāma, savinavanikā tan *tameṅ (msD, tame msL1) saṅ kr̥ta.
  

  
    rāja-vidhi, ṅa, salviraniṅ vadvā haji, kaniṣṭha-madhyamottama, ndan inubhaya-sanmata de saṅ prabhu, inanugrahan taṅ vadvā vənaṅ amuktyaṅ dr̥vya haji kilalanyan saka riṅ vadvā haji, ndyaṅ maṅilala dr̥vya haji riṅ daṅū, nyaṅ vulu-vulu, para vulu, magə̄ṅ aḍəmit, ma[msL1-5r]kādi miśra para miśra, paṅuraṅ, kriṅ, paḍəman, limus galuh, maṅriñci, dhūra, paṅaruhan, paṅunəṅan, suṅgiṅ, taji, vatu tajəm, sukun, *halu varak, piniṅle (msD, talu varak·, viniṅle msL1), kataṅgaran, tapa haji, air haji, malandaṅ, ləca, lab-lab, paṅkuvaṅi, kuṭak, taṅkil, vatu valaṅ, maniga, *pamaṇikan (norm., pamanikan msL1 • See Tuhanyaru 17v2 for a scribal correction of n to ṇ in pamaṇikan.), rumban, *manambiṅi (em., manambi msL1), *saṅhiran (em., siṅhiran msL1 • Both taṅhiran and saṅhiran seem to be attested in epigraphy (Cane (943 Śaka) 5Cd, Munggut 9 for the former, Hering (856 Śaka) 14C, Ngantang (1057 Śaka) for the latter), although taṅhiran is much more frequent.), tiṅkəs, manambaṅi, tuha judi, juru gosali, maṅrumbe, juru huñjəman, pavuruk, *pajukuṅ (msL1,  msD), pavuṅkunuṅ, pakalaṅkaṅ, pakaliṅkiṅ, pavəlaṅ-vəlaṅ, pakuda, paliman, paguluṅan, ḍampulan, təpuṅ kavuṅ, vəli pañjut, vəli hapū, miśra hino, miśrāṅin-aṅin, siṅgah, pakatimaṅ, kicaka, vidu maṅiduṅ, sumbal, sumbul, hulun haji vatək *riṅ jəro (msL1, iṁ jro msD), ityevamādi, ndah yatikā tan kavənaṅ *tumampakeṅ (msL2, tumpake msL1, tuma:mbakeṁ msD) saṅ kr̥ta ikā kabeh, nāhan taṅ rājavidhi ṅaranya.
 
nihan muvah, lvirniṅ kapasuk riṅ rāja-vidhi, luput saṅ kr̥ta riṅ lokikācāra, *lokikācāra (msL1 • See msL2 and msD), ṅa, luput saṅ kr̥ta riṅ rājavali, lvirnya, nyaṅ *valighāra (msL1, valinara msL2), panaṇḍuṅ səṇḍi, palaṅkah bahan, byaya, arik purih, calaṅ caṅkiran, pagoṭak, pagoloṇḍoṅ, padugaṅ, padugiṅ, gañjar-gañjar, pintan-pintan, so[msL1-5v]roh-sorohan, nāhan taṅ lokikācāra kapasuk riṅ rājavidhi, ikā *ta (msD,  msL1) kabeh tan tama riṅ saṅ kr̥ta. muvah tan kəna sira riṅ upaśubhaniṅ vadvā haji, nyaṅ kadyahan, parəkan, rary alitira, tovin amr̥ddhah, mvaṅ sakalviriṅ *pāməṅ-aməṅan, cabol, vuṅkuk, *ḍaḍaṅkak,  darih, lampaṅ, bule, vujil, pujut, boṇḍan, ṅūni-ṅūni taṅ binoroṅ, sinəlir mvaṅ tinonton, vaju kuniṅ, vahuta, parujar, *praleki , untal-untal, barat katiga, ṅuniveh popoṇṭaṅ bhayaṅkara, popoṅo, vadvā barat, cacacuca, *kakaluṅkuṅan, *kakaluntaṅan, malaṅ *malintaṅ (em., mulintaṁ msL1 msD), ṅuniveh taṅ akaṭik, asārathi, masərəhan asu, ityevamādi, tan kəna riṅ upaśubhaniṅ maṅkana saṅ vatək kr̥ta, nāhan lvirniṅ rāja-vidhi.

  
    nihan taṅ rāja-nīti, sahananiṅ *kinəkər iṅ (msL2 msD, kinəkəs· msL1) saṅ prabhu hinilan, taman vnaṅ pinurug deniṅ vadvānira, lvirniṅ kəkəran, inuṅgvakən riṅ nīti-savara, adhigama, pūrvadr̥ṣṭa, deśadr̥ṣṭa, śāstradr̥ṣṭa. nīti-savara, ṅa, nīti ulihniṅ aṅārambha maṅke, təlas inarpitakən riṅ sabhā. adhigama, ṅa, nīti muṅgv iṅ praśasti. pūrvadr̥ṣṭa, ṅa, adhigama sita-sitaniṅ [msL1-6r]deśa hulihniṅ *akārya pūrva maṅke, inuṅgvakən riṅ papan. deśa-dr̥ṣṭa, ṅa, nīti sita-sitaniṅ deśa katama, katəmu  antukniṅ saṅ mapūrvaka ṅūnīṅ daṅū. śāstra-dr̥ṣṭa, ṅa, nīti sita-sitaniṅ deśa manūtakən rāja-nīti rāja-śāsana, ikā ta kabeh rāja-nīti ṅaranya, tan dadi tumibeṅ saṅ vatək kr̥ta tikaṅ samaṅkana. 
  


chapter 6: 
  
  nihan taṅ rāja-daṇḍa ṅaranya, kojaraniṅ daṇḍa-dośa manūt rasaniṅ āgama kuṭāramānavādi, pratyekaniṅ daṇḍa-krama, hanan prathama-sāhasa, madhyama-sāhasa, uttama-sāhasa, dviguṇottama-sāhasa: prathama-sāhasa, ṅa, 5.000; *madhyama- (msL2 msD, ma:ddhya- msL1)sāhasa, ṅa, 10.000; uttama-sāhasa, ṅa, 20.000; *dvi-guṇottama-sāhasa (msL2, dvi-gūṇottama: msL1), ṅa, 40.000; samaṅkana lvirniṅ rāja-daṇḍa, tinibākən riṅ *vālaka (msL2 msD, va:ka msL1), ndātan salah prayoga, manūt sagə̄ṅ-litniṅ doṣa, kramanya. muvah lvirniṅ rāja-daṇḍa, tan kavnaṅ *tumibā riṅ (msL2 msD, tumibe msL1) saṅ vatək kr̥ta. ndya ta daṇḍa  kudaṇḍa, reka , lūdan, *tūtan (msL1, turan· msL2), *aṅśa pratyaṅśa (msL1, aṅga pratyaṅga msL2), paraḍah, sipat, pīḍana, vāk-capala, hasta-capala, duhilatən, idu kasirat, mijilakən vuryaniṅ kikir, ikaṅ daṇḍa-krama samaṅkana, tan dadi tumibāheṅ saṅ kr̥ta, a[msL1-6v]pan sira luput riṅ vālat-vali rāja-vali, tan katapaka sira riṅ rāja-śāsana, tuhun dinaśrama *tumame (msL1, tumameṁ msL2) saṅ vatək kr̥ta, dina ṅaranya, kotpāditan saṅ asərəhan rāja-daṇḍa. śrama, ṅa, dvādaśa-vibhāganiṅ rāja-daṇḍa, vyaktinya, yapvan dviguṇottama, tibānikaṅ rāja-daṇḍa riṅ vālaka, śrama riṅ kar̥ṣyan, 8.000; yapvan uttama-daṇḍa tibāniṅ vigraha riṅ vālaka, śrama riṅ kar̥ṣyan, 4.000; madhyama-daṇḍa tumibeṅ vālaka, śrama riṅ kar̥ṣyan, 2.000; yapvan prathama-sāhasa, tibā *riṅ vālaka (msL2, riṁ ḍaṇḍa riṁ va:laka msL1), *śrama riṅ (msL2, śra:meṁ msL1) kar̥ṣyan, 1.000; ndah samaṅkana pratyekaniṅ śrama, prasiddha daṇḍa kar̥ṣyan, yekopalakṣaṇākna riṅ kaprayoganiṅ sarvadaṇḍa riṅ kar̥ṣyan, hayva salah prayoga.

  ndya vyaktinya, yapvan hana kavulaniṅ saṅ kr̥ta, santāna pratisantānanira kunəṅ, *durācārāmalat amlagandaṅa (em., duraca:ra:malata:m·, blagaṇḍaṅa msL1), murugul, * (Amr̥jo msL1),  mulahakən salviriṅ apacāra, dārātikrama, duṣṭa, *†3† (msL1), ekacorah, ṅa, ātatāyi kunaṅ, parivāra saṅ *kr̥tān (msL1, kr̥ta msL2) maṅkana, hilaṅakna deniṅ bhujaṅganira kabeh, kunaṅ yan tan *kavnaṅ denirāṅhilaṅakən (msL1 • This is difficult to understand.), vvatakna ri saṅ prabhu taṅ durācāra, saṅ prabhu maṅhilaṅakna, *makadon apatinya (msL1, maṅdon apatinya msL2), ku[msL1-7r]nəṅ yapvan ator-asih tikaṅ durācārāminta hinurip, atəhər hinurip makakāraṇa *sampura (msL2, sapura msL1) saṅ prabhu, tibāna *daṇḍa-daṇḍa tikaṅ (, dana ḍaṇḍa tikaṅ msL1) durācāra, *catursatapaṇa (em., catusa:tapaṇa: msL1), 8.000, maṅkana kramanya.

  kunaṅ ḍaṅ ācārya saṅ madr̥vya durācāra, yapvan *tar (msL2, ta msL1) vruh riṅ durācāraniṅ hulunira, vandhu-santānanira durācāra kunaṅ, ṅūni-ṅūni yan madoh saṅke sira, hayva hinapak arih saṅ madr̥vya durācāra de saṅ prabhu, kunaṅ yan prajñāta sira riṅ *durācāraniṅ (msL2, kahura:caraniṅ msL1) hulunira, mvaṅ santānanira, tan amrakāśākən sira riṅ vvaṅ makveh, tibāna sira paraḍah de saṅ sāmpun *pinintuheṅ (msL2, pinituheṁ msL1) liṅgihnira, piṇḍa, 1.600, samaṅkana paraḍah saṅ madr̥vya *durācāra (msL2, duraca msL1).

  yapvan təkeṅ adoṣa pati kadurācāranya, kunaṅ yar turuṅ *prāptaṅ (msL2, pra:pta:ṅ msL1 • Consider reading an irrealis with msL1?) adoṣa pati *kadurācāranya (msL2, duracaranya msL1), tuṇḍa-tuṇḍa kajaṅ hulva tibāniṅ dina mvaṅ śrama. ndyā ta lvirnya, dvādaśa-vibhāganikaṅ rāja-daṇḍa, yatika śrama ṅaranya, ya tālapən pinakadaṇḍaniṅ kar̥ṣyan, * (msL2 msD, ndyā ta msL1) *dvādaśa (msL2, daśa msL1)-vibhāganiṅ daṇḍa kar̥ṣyan, *yekālapən (msL2 msD, yala:pən msL1) paraḍah *tibākniṅ (msL2 msD, tibeṁ msL1) ḍaṅ ācārya seka  mvaṅ durācāra, ndah samaṅkana kramahanira ḍaṅ ācārya sampun kabayan  riṅ liṅgihnirān *panibāni (msL2, paniba:na msL1) paraḍah, riṅ samanira *ḍaṅ (msL2,  msL1) ācārya, hayva vipata[msL1-7v].

  kunaṅ taṅ daṇḍa-krama riṅ kar̥ṣyan, ndatan kapramāṇa *de (em., he msL2,  msL1) saṅ prabhu, kevala sira *sahə̄bniṅ (msL2, həbniṁ msL1) variṅin para ḍaṅ ācārya śiva kabeh pramāṇeṅ daṇḍa kar̥ṣyan, māvās bvat magave hila-hila yan salah pramāṇa.


chapter 7: 
  
  nihan valuyana muvah kavənaṅ-vənaṅ saṅ kr̥ta, vənaṅ gopura məṅā, gopura məṅā, ṅa, vənaṅ inusir iṅ paṇḍuṅ tələs, kidaṅ atavan kanin, baṇṭeṅ *kokalan (msL2, kolan msL1) tuhuk, uluṅ anavanakən savuṅ riṅ kuruṅan, celeṅ bolotən, ləmbu *akulah, asu puṇḍuṅ, ikā ta kabeh, yan umuṅsira  i sthāna saṅ kr̥ta, tan doṣa sira, tuhun deya saṅ kr̥ta yan inusir riṅ durācāra samaṅkana lvirnya, konənira umilaga saṅke sthāna saṅ kr̥ta, yar tan aṅgā mūra tikaṅ durjana umuṅsir i sira, prakāśākna ri saṅ prabhu hayva kasoven, maran katon *kaṣajñānanira (msL1 • difficult, see variant readings)deniṅ loka.

  ndya patuṅgal-tuṅgalan ikaṅ pinājarakən pūrvaka, paṇḍuṅ tələs, ṅa, maliṅ kacob, katumbak añoloṅ-ñoloṅ kajaruhan,  aṅalap rāja laraṅan, kaparag riṅ *laṅlaṅan, maliṅ *kataṇḍa, yekā kabeh paṇḍuṅ tələs ṅaranya;

  *kidaṅ (msL2, kidaṁḍa msL1) atavan kanin, ṅa, duṣṭakarma, lvirnya, aṅaṅgas vvaṅ, aṅəntal, ambegal,[msL1-8r] aṅutil, amuṅpaṅ, ambahak, anumpuṅ, ikā ta kabeh *kolar-ularan, saha cihna, tinūt deniṅ vvaṅ makveh, yekā kidaṅ atavan kanin ṅaranya;

  banteṅ kokalan tuhuk, ṅa, vvaṅ *hilaṅ-ilaṅan, alun-alunan, uyan-uyan, bubuñcaṅan, ikā ta kabeh, tinūt ri narah, kinəpuṅ *dinoṣa (em., binoṣa msL2, binoluha msL1) rante, kinunaṅ-kunaṅ matūt gunuṅ, yekā *banteṅ (msL2, ko banteṅ msL1) kokalan tuhuk ṅaranya;

  *uluṅ (em., hlaṁ msL1) *hanavanakən (norm., hanavanakan msL1, hanavana msL2) savuṅ riṅ kuruṅan, ṅa, durācāra maṅiṅgatakəna strī riṅ daləm purī, lvirnya, iña, puyaṅ, karaṇḍan, kimuta yan piṅit-piṅitan haji, papaṇḍo, *hugihan (msL2, hugiyan· msL1), ravvaṅira saṅ prabhu, ityevamādi, ikaṅ durācāra maṅiṅgatakən strī samaṅkana lvirnya, ndan tinūt ri nārah deniṅ vadvā saṅ prabhu, yekā *uluṅ (em., hlaṁ msL1) *hanavanakən (msL2, manavanakən msL1) savuṅ riṅ kuruṅan, ṅaranya;

  celeṅ bolotən, ṅa, vvaṅ dārātikrama karih, lvirnya, maṅlavani para-strī, *mamiyak (msL1 • difficult.) pagər haraṅ, aṅlaṅkahi surup-surupan, ambahud aṅris, amgati tambaṅ, ṅuniveh yan maṅraṅkatakən para-strī, manavanakən kanyā, amalat, *amlagandaṅ (msL2, am·blagaṇḍaṁ msL1), amurugul, ikā *ta (msL1, taṁ msL2) *kabeh (msL2,  msL1), durācāra samaṅkana lvirnya, ya celeṅ bolotən ṅaranya[msL1-8v];

  ləmbu *hakulah (msL2, makulaḥ msL1), ṅa, durācāra, maṅrabyani hibu, anak, sānak, sodara, ipe, pahulunan, bibi, huva, nāhan ta lviriṅ rinabyan deniṅ durācāra, yekā ləmbu *hakulah (msL2, makulaḥ msL1), ṅaranya;

  asu puṇḍuṅ, ṅa, vvaṅ caca-cuca, maṅrug saṅgar paryyaṅan, lvirnya, *maṅrabyani (msL2, vvaṁ maṁrabyani msL1) tuhan, aṅrabyani tanaya dāraniṅ tuhan, aməjahi svāmi panayakan, maṅlavani strīniṅ viku lāvan saṅ brāhmaṇa, * (msL2, Amati brahma:ṇa msL1)maməjahi saṅ vr̥ddhācārya sāmpun kr̥ta, amāti ləmbu sakaṇḍaṅ, maṅisiṅi maṅəyəhi caṇḍi, prāsāda, ikā ta *kabeh maṅkana (msL2, samaṅkana msL1) lvirnya, ya asu puṇḍuṅ ṅaranya.

  nāhan pratyekaniṅ durācāra inājarakən ṅūni, kunəṅ tikaṅ vālaka, sakvehniṅ vadvā haji, yapvan usirən deniṅ durācāra, maṅkana lvirnya, hayva humənəṅ ndan abhyāgata hasahāya, təhər milva *aṅlampahana salampahaniṅ (msL2, aṅlampaḥniṁ msL1) vadvā haji * (msL2, ta msL1) maṅrarah sakvehniṅ durācāra, kunaṅ yan humənəṅ, ṅuniveh yan kumon amilaga riṅ durācāra, samaṅkana lvirnya, niyata tibāna *vigraha taṅ (msL1, vigrahaṁ msL1) vālaka *yan maṅkana (msL2, maṅka msL1) rehnya.

  kunaṅ saṅ kr̥ta, yan tan iluha ri *salampahaniṅ (msL2, salampaḥniṁ msL1) vadvā haji humeta sakvehniṅ durācāra, ṅūni ṅūni yan kumon amilaga rikaṅ durācāra, dumoha sake sthānanira, mvaṅ *vi[msL1-9r]śātaha sakiṅ (msL1, visatata sakeṁ msL2) āśramanira kunəṅ, tan yogya *tibānana (msL2, tiba:na msL2) vigraha saṅ kr̥ta siran maṅkana, kalīṅanikā, saṅ kr̥ta ṅaranira tan vnaṅ *manūteṅ (msL1, kuteṁ msL1) vatu gumuluṅ, apan mañjiṅ riṅ *gopura (msL1, gupura msL1) məṅā ṅaraniṅ samaṅkana lvirnya. 

  kunaṅ yan *durjanāharəp ambhayani (msL2, durjjana:mbhayani msL1) riṅ saṅ kr̥ta, mahyun mamūkā tutunvana riṅ saṅ kr̥ta, mahyun maṅala-haleṅ sira, riṅ tanaya *dāranira (msL1, dhārinira msL2) mvaṅ saṅ guru kunaṅ, irikā yatna-yatna saṅ *kr̥̥tār (msL1, kr̥ta msL2) panambuta sahāya, masyaṅa rovaṅ-rovaṅ, *maṅuhuha mamintaha (msL1, maṅuhuhāminta msL2) tuluṅ ri *tuparənira (em., tuṣaR̥̥ənira msL1, huparnira msL2), panabəhakna titir tikaṅ durjana, patyana sahanāmbhayani, tan doṣa saṅ kr̥tāməjahanaṅ durjana bhaṅga.


chapter 10: 
  
  nihan *kavnaṅ-vnaṅ (msL2, kavnaṁ msL1) saṅ kr̥ta, luput sira saṅkeṅ doṣa kavaṅun deniṅ bañcana, lvirnya, sakvehniṅ doṣa kalokikan, kavaṅun deniṅ durjanān panibāni-bāni, hanān katibān skul *iṅ (msL2, riṅ msL1) varu, katibān palakaṅ akiṅ, katibān sirarā kāṅinan, katibān vaṅke kahəbunan, katibān pakṣi roma pata, maṅadəg riṅ paṅaṅgasan, maṅantəp i hagiran, kahavā deniṅ hapraṅ kapalayū, sinuduk deniṅ mavərə.

  ndah *navavidha (msL2, navavidhya msL1) tikā kvehnya, ikaṅ doṣa kavaṅun *denikaṅ (norm., deniṅkaṅ msL1 msL2) saṅa, doṣa bañcana ṅaranya, tan yogya tumibeṅ saṅ kr̥ta, ndyā patuṅgal-tu[msL1-9v]ṅgalanya.

  katibān skul *iṅ (msL2, riṅ msL1) varu, ṅa, hana durjana maṅalap dr̥vyaniṅ sādhu, mās, pirak, vastra, paśu, pari, *vvah, nyūh (msL2, nyuḥ, vvaḥ msL1), sərəh, sarvaphala, nahan hadinya, yan mās, inalap māsnya kevala, tarimanya tiniṅgalakən, yan paśu, inalapnya māṅsanya kevala, suṅunya, kikilnya, carmanya, tiniṅgalakən riṅ sthāna saṅ kr̥ta, yan nyūh, sarvaphala, sərəh, vvah kunaṅ, inalap isinya, *vūryan-vūryanya (msL2, hūryyan-huryyanya msL1) tiniṅgalakən, asiṅ hināryakənya, inənah riṅ sthāna saṅ kr̥ta, hināryakən riṅ kubvan, riṅ alas tgal savah riṅ ləbuh natar kunaṅ, samaṅkanoṅgvaniṅ *mambuñcalakən (msL2, mabuñcalakən· msL1), yekā katibān skul i̇ṅ varu ṅaranya.

  katibān palakaṅ akiṅ, ṅa, hana durjana maṅalap paśu, maṅalap dāsa dāsī kunaṅ, iniṅgatakənya, tinūt deniṅ madr̥vya, saṅka ri takutnikaṅ durjanān *katutūtan (msL2, katututana msL1), pinəjahan taṅ dāsa-dāsī, sinimbat ri sthāna saṅ kr̥ta, təhər luṅhā taṅ durjana tan kavruhan paranya, yekā katibān palakaṅ akiṅ ṅaranya.

  katibān sirarā kāṅinan, ṅa, hana duṣṭa mamāti vvaṅ paśu kunəṅ, sinimbatnya riṅ dūradeśa, saṅsāra tan vavaṅ pjah taṅ pinatyan, alayū mareṅ sthāna deśaniṅ saṅ *kr̥tātəhər (msL2, kr̥tta ma:⟨k⟩hər msL1) māti, yekā * (, si msL1)katibān sirarā [msL1-10r] kāṅinan, ṅaranya.

  katibān vaṅke kahəbunan, ṅa, hana duṣṭa-durjanān  pamāti vvaṅ, maṅalap upahan kunəṅ, sinimbatnya riṅ deśa śūnya, saka ri takutnya kavruhana deniṅ loka, hinīrnya taṅ vaṅke inusuṅnya hinənah riṅ deśa saṅ kr̥ta, *pinəṇḍəm (msL2, pindəm· msL1) riṅ savah, kubvan, tgal, halas, ndatan *hanāṅavruhi (msL2, aṅavruhi msL1), vkasan kavruhan *yan (msL2, yapvan msL1) hanaṅ vaṅke, saka ri durgandhanya, *yekā (msL2, ya msL1) katibān vaṅke kahəbunan ṅaranya.

  katibān pakṣi *roma pāta (norm., roma pata msL2, ro pa:ta msL1), ṅa, hana vvaṅ pinatyan deniṅ durjana, maparək deśa kahananyāmati, tan *hana vruh (msL2, hana:ṁvruḥ msL1) sḍəṅnya sinimbat, saka ri tan hana pakrakniṅ pinəjahan, tan aminta tuluṅ, tan vruh taṅ rāma deśanira saṅ kr̥ta, vaṅkeniṅ pjah kinavruhan deniṅ vaneh, kramanya, inukuran dohniṅ deśa siṅ aparə  saṅkeṅ vaṅke, *hukurnya, (msL2,  msL1) 160, ḍpa, kunaṅ yapvan gənəp parimāṇanya, yan iṅ vālaka nirdoṣa, yan kuraṅ parimāṇanya, tibāna vigrahaniṅ mulat humnə̄ṅ tikaṅ rāma deśa, maṅkana yan iṅ *vālaka (msL2, va:ka msL1), saṅ kr̥ta luput sireṅ maṅkana, yekā katibān pakṣi romapata ṅaranya .

  aṅadəg iṅ paṅaṅgasan, ṅa, hana duṣṭa manimbat-nimbatāṅalap-alap mamātyani vvaṅ, paśu kunaṅ, sinimbatnya riṅ avan madoh deśa, maṅalap dr̥vya sāvakan[msL1-10v]ya madoh deśa, ri sḍəṅ saṅ kr̥ta malaku-laku, meh kadurugana taṅ duṣṭa de saṅ kr̥ta, moghālayū taṅ duṣṭa vkasan, tan kinavruhan *paranya (msL2, ṣaranya msL1), kāri saṅ kr̥ta *maṅadəg ri kahananikaṅ pjah, mvaṅ kahananiṅ dr̥vya tiniṅgalakə{la}n, deniṅ durjana, saṅ kr̥ta kapaṅgih riṅkāna, deniṅ voṅ len, dr̥vya kunəṅ, luput saṅ kr̥ta (msL2, om.This segment has been omitted in msL1 due to eye-skip from saṅ kr̥ta to saṅ kr̥ta. msL1 • maṅadəg ... kr̥ta) riṅ lokika maṅkana, *yekāṅadəg iṅ paṅaṅgasan ṅaranya (msL2, om. msL1).

  aṅantəpi hagiran, ṅa, hana durjanāṅiṅgatakən dāsa-dāsī, paśu kunaṅ, luṅhāṅusir deśa durga, mamarəṅi saṅ kr̥ta sḍəṅnirālaku-laku, madulur iṅ avan saṅ kr̥ta, ndan i prāptanikāṅ anūt durjana, sāhasikāṅusir maṅulati, tāmbis katəmvaṅ durjana, alayū ya vkasan, tan kavruhan paranya, kāri taṅ dāsa dāsī hiniṅgatakən, lumaku mvaṅ saṅ kr̥ta, saṅ kr̥ta vinaliṅ maṅiṅgatakən tkapniṅ anūt, yekā maṅantəpi hagiran, ṅaranya, luput saṅ kr̥ta riṅ lokika maṅkana.

  kahavā deniṅ apraṅ *kapalayū (msL2, la:yu msL1), ṅa, hana vvaṅ *sinimbat (msL2, kasimbat msL1) deniṅ duṣṭa tapvan hana *cūra hiriya, saka riṅ durbalanikaṅ sinimbat tovin meh *matiya (norm., ma:tya msL1), asiṅ vvaṅ sinaṅguh manimbat *ry avaknya (msL2, yya:vaknya msL1), saṅ kr̥ta kunəṅ sinaṅguh manimbat, yekā kahava deniṅ apraṅ *kapalayū (msL2, layu msL1) ṅaranya.

  sinimbat deniṅ vvaṅ avərə, ṅa, hana vvaṅ mūrkha-jāti, melik *ri saṅ (msL2, riṁ msL1) sādhu mvaṅ saṅ kr̥ta, saṅka ri garvanya, vkasan sinimbat taṅ mūrkha deniṅ durjana, saka riṅ dveṣanya mvaṅ vərənya, saṅ sādhu [msL1-11r] mvaṅ saṅ kr̥ta sinaṅguh manimbat *ry avaknya (msL2, yya:vaknya msL1), yeka sinimbat deniṅ mavərə ṅaranya, luput saṅ *kr̥ta (msL2, vatək kr̥tta msL1) ri panaṅguhniṅ maṅkana, hayva pinramāṇakən de saṅ prabhu panaṅguhi *kakalih (msL2, kaka:liḥ msL1 • Or split panaṅguhika kālih?).

  kunaṅ yan vālaka *sinaṅguh (msL2, ninaṅguḥ msL1) dena kakalih , *pagavayakan (msL2, pagavayakna msL1) satya tibāna paribandha, maṅkana kramanya riṅ vālaka, tuhun saṅ kr̥ta tkeṅ santāna pratisantānanira, yapvan kneṅ lokikaniṅ doṣa bañcana, māmriha viśuddhaniṅ parāpavāda, manaḍaha satya riṅ gurupāda, riṅ devāyatana kunaṅ, maran katon kasādhu sajjananira riṅ loka, maṅkana de saṅ kr̥ta, tan yogya sira tibāna paribandha de saṅ prabhu, apan luput sira riṅ doṣa lokika kavaṅun deniṅ bañcana.


chapter 11: 
  
  ndyā lvirnya, vnaṅ siran motusā mātyanana hulunira tan pasākṣya, yan durācāreṅ sira, vnaṅ mamātya vvaṅ maveh laipana yan atyanta sāhasa pāruṣya-capalaheṅ sira, ṅuniveh yan saṅgraha riṅ tanayā dāranira, vnaṅ mamātyanaṅ vvaṅ salvirniṅ maṅulah pāpa-karma riṅ strīnira, ry anaknira, rāma raiṇanira kunaṅ, ṅuniveh yan vvaṅ maṅulah pāpa-karma ri tanayā *dāra (em., dāri msL1) saṅ guru, vnaṅ saṅ kr̥ta mamātyanaṅ maṅkana.

vnaṅ saṅ kr̥ta mamjahanaṅ corah, yan maliṅ huvus katkeṅ jro humah natar *pakaraṅan, tkeṅ umahniṅ tanayā bhāryā saṅ kr̥ta, ṅuni ṅuni prāpteṅ gr̥ha saṅ guru, yogya saṅ kr̥ta mamātyanaṅ maṅkana.

vnaṅ sirāṅəmbarana durjana riṅ havan, yapvan aṅala-haleṅ sira, riṅ strīnira, tanayānira, vandhu santāna rāma renanira, vnaṅ sirāmātyanaṅ maṅkanāṅala-haleṅ sira //
  vnaṅ maṅambari amūk, maṅəmbarana hilaṅ-ilaṅan kakaluṅkuṅan, yan amurug iṅ sira,
  vnaṅ mamjahi musuh saṅ prabhu riṅ papraṅan, yan maṅiriṅ iṅ saṅ prabhu //
  vnaṅ mamātyana śatru saṅ prabhu yan sāhasā hanimbat, haṅamūk andaga riṅ saṅ prabhu //vnaṅ mamātyanaṅ ātatāyi, yapvan hatatayi ri sira, atatayi ry ānak bhāryā rāma renanira, ṅuniveh vvaṅ atatayi ri saṅ prabhu, vnaṅ patyana de saṅ kr̥ta || 0 || 


chapter 11: 
  
  nihan ta muvah, yapvan hana hulun saṅ kr̥ta, an ya sāhasa pāruṣyeṅ sira, mvaṅ yan saṅgraheṅ strīnira, vnaṅ sirāmātyaneṅ vvaṅ maṅulahakən pāpakārma ri sira, sāvakanya, yan duṣṭa, corah, dhārātikramakarih, maṅamūk, haṅracun, hanəluh, hanunvani, hamuṅpaṅ, amalata strī, amlagaṇḍaṅ, aṅr̥vək, aṅabət manumpuṅ, nāhan lvirniṅ gumave haleṅ sira, riṅ tanaya*dāranira (em., dhārinira msL1), vnaṅ saṅ kr̥tāmatyanekaṅ durjana maṅkana, tan paṅantya mne hləm, mvaṅ tan paṅīrya sākṣyāna deniṅ baṇigrama, vnaṅ masākṣya sahə̄bniṅ variṅin, tan pasākṣya kunaṅ, vnaṅ saṅ kr̥ta mapravr̥ttya kumva katke santāna pratisantāna, tan dadi sira tibānana vigraha-doṣa salviranya de saṅ prabhu //

  nihan muvah deya saṅ kr̥ta, vnaṅ mamiṅkis riṅ rvan salavə̄, 2, 2, lvirnya, yapvan hana vvaṅ salah pati riṅ pradeśa sthānāśramanira, pjah sinimbatniṅ maliṅ, rinəvək, kinəntal deniṅ durjana sāvakanya, tan kinavruhan hetuniṅ kapjahanya, śavanya juga kapaṅgih riṅ sthānamaṇḍala, sahīṅaniṅ punpunanira, tan dadi saṅ kr̥ta tkeṅ santana pratisantananira, lokikanana manimbat, tovin yan saṅguhən mamātyanaṅ maṅkana, tan yukti saṅ prabhu maṅupakāraheṅ sira, mvaṅ mamigrahana //

  ndya muvah, yapvan hana hulunira luṅhā maṅiṅgatakən dr̥vya sāvakanya, mon mās, pirak, ratna, vastrādi, tūt pvekaṅ maṅkana saparanya, yan maṅupasamāminta hinurip, ya sampuran de saṅ kr̥ta, kunəṅ yan balik bhaṅgāvamāna i saṅ kr̥ta, mahyun manimbata kunaṅ, vnaṅ mātya pvekaṅ maṅkana de saṅ kr̥ta //
    kavulaniṅ saṅ kr̥ta luṅhā, manavanakən dāsī saṅ kr̥ta, pet soṅgvanya rarah, yapvan katəmu hatəhər aṅupasamātor asih, sampuran de saṅ kr̥ta, kunaṅ yan avamāna bhaṅga, hyun amātyana, patyanana de saṅ kr̥ta tekaṅ doṣa maṅkana //
    kavulaniṅ saṅ kr̥ta, aṅlavani dāsinira, patyana yan bhaṅga, ṅuni ṅuni yan uṣṇibhūta tan mahyun aṅupasama ri kaduskr̥tanya, kunaṅ yan satorasih maminta hinurip, sampuran de saṅ kr̥ta, pupulakna riṅ paḍaṅan, dāsa-dāsī loha paknanya ri saṅ kr̥ta //
    hulunira saṅ kr̥ta, maṅrabyani dāsī saṇḍa riṅ saṅ kr̥ta, saṅke valatnya, huvusakna hutaṅniṅ dāsī, təhər masuṅa hrih-sañcadăna tikaṅ maṅrabyani, mvaṅ tampuhakna hutaṅniṅ dāsī maṅləpita, maṅkanaṅ krama, hayva tanpaṅ ḍaṇḍakrama, muliha taṅ dāsī ri saṅ masaṇḍa // kavulanira saṅ kr̥ta, luṅhā ṅuṅsir vālaka, ulihakna tan mahavana vicāra / kavulaniṅ vālaka luṅhā, muṅsir iṅ saṅ kr̥ta, ulihakna tan mahavana vicāra //
    hulun saṅ kr̥ta luṅhā, kinon muliha tan aṅgā, təhər amamavani tukar, tibāna hastacapala, yan maləs anibāni hastacapala, vnaṅ patyana //
    kavulaniṅ saṅ kr̥ta luṅhā, mamet gusti paṅaśrayan vaneh, tūtən riṅ bataṅnya paṅaśrayan, kon muliha, lamun tan maṅgā, vnaṅ bandhanən, kunəṅ yan kavnaṅ binandhanātəhər bhaṅga, patyana ta[ṅ] maṅkana, kunəṅ yan bhaṅga bataṅnya paṅaśrayan, ḍaṇḍa de saṅ prabhu, piṇḍa, 20.000, maṅkana vigrahaniṅ paṅaśrayan, yan vālaka, yan viku bataṅ paṅaśrayan bhaṅga, ḍaṇḍa, 6.000 //

  hulun saṅ kr̥ta mānak kanyā, huvus pinacaṅ pakastrī de saṅ kr̥ta, təhər hiniṅgatakən deniṅ bapanya, saṅke panalahasanya riṅ saṅ kr̥ta, tūt saparanya kon-muliha, yan tan maṅgā *muliha bapaniṅ kanyā *kuruṅ-kuruṅaniṅ saṅ kr̥ta, tovin maṅavalepa, sikəpən, bandhanən, yan atyanta bhaṅga, patyana sarovaṅnyāṅiṅgatakən, mvaṅ sakvehnya milu bhaṅga, təhər taṅ kanyā vavān mulih de saṅ kr̥tācārya, təhər *suṅana sopakāra, ṅuniveh yan pakastryā denira, deniṅ suta santānanira kunaṅ //

  muvah yan hana vandhu-vandhava saṅ kr̥ta hulunira kunaṅ mānaka pva ya kanyā, tlas linaraṅan deniṅ saṅ kr̥ta lāvan santananira kunaṅ, təhər hana pvekaṅ paramahāvilan maṅlamar, saṅ prabhu ḍumaṇḍa hekaṅ maṅlamar, piṇḍa, 20.000, nāhan ḍaṇḍaniṅ vālakāṅlamar laraṅan saṅ kr̥ta, ḍaṇḍaniṅ vikv aṅlamar, 6.400,, kunəṅ yan huvus pakastrī taṅ laraṅan deniṅ maṅlamar, tan apūrva kahyunya, kevala makahetun kinavaśakən, kimuta yan pakanimitta paṅədəhniṅ bapa mvaṅ ibunya, vava daṇḍaniṅ maṅalap, ilva patyana bapebuniṅ kanyā, tan patyana tikaṅ kanyā //

  nihan yan hana hulun saṅ kr̥ta mānak kanyā, linamar deniṅ vaneh, kobhayan de saṅ kr̥ta, laṅghanekaṅ bapaniṅ kanyā, anaknya vinavanya luṅhā, svīnən kon-muliha, yan tan aṅgā bapaniṅ kanyā, halapən anaknya, təhər pupulakna de saṅ kr̥ta //
    nihan ta muvah, bhujaṅga haji, sāmānyācārya kunaṅ, pahalanən deniṅ vālaka, yan makahetu garvanya, maləsa siran panimbat iṅ khadga, bhagna siran tan pamaləsa, yadyan kapvanira bhujaṅga mamahalaheṅ sira, samaṅkana kramanira //
    kunaṅ yan tan pəjah pvekaṅ vinaləs, ḍaṇḍa de saṅ prabhu, yan bhujaṅga haji pinahalanya, ḍaṇḍa, 160.000,, yan bhujaṅga sāmānya pinahalanya, ḍaṇḍa, 40.000,,
    vālakāməjahi bhujaṅga haji, ḍaṇḍa, piṇḍa, 160.000, yan bhujaṅga sāmānya pinəjahan, ḍaṇḍa taṅ vālaka, piṇḍa, 40.000, upalakṣaṇākna yan sāhasa, capala, pāruṣya, karmaniṅ vālaka riṅ bhujaṅga, maṅkana ḍaṇḍanya de saṅ prabhu //


chapter 12: 
  
  vālaka maṅjarah dr̥vyanira saṅ vatək kr̥ta, aṅhīrani paśu vnaṅ-vnaṅ kunəṅ, makahetu vərənya, ḍaṇḍan ika de saṅ prabhu, yan aṅjarah makahīṅan paśu-prāṇi, ḍaṇḍan, 20.000, jarahan mantuk manūtakən pratyekaniṅ caturjanma, maṅkana paṅguṇanya,, yan masuk ry umah, patyana taṅ maṅjarah, yapvan aṅupaśamāminta hinurip, ḍaṇḍan de saṅ prabhu, 40.000, yan maniṅgul vvaṅ strī, patyana //

  vālaka mamidoṣa riṅ saṅ kr̥ta, riṅ bhujaṅga samanya kunəṅ, maṅḍəṇḍa maṅhirani tan sayathākrama, ikaṅ maṅkana ḍaṇḍan de saṅ prabhu, 20.000, ḍaṇḍan aṅirani bhujaṅga mulah aṅləpih,,

  vālakāṅharaṇa iṅ saṅ kr̥ta, riṅ bhujaṅga samanya kunaṅ, aṅavamānānaṅ taṅ silih simbat, ikaṅ maṅkana ḍaṇḍan de saṅ prabhu, piṇḍa, 20.000,,

  vālaka matukar mvaṅ ḍaṅ ācārya, sama roṣanya, saka ri sama vərənya, ḍaṇḍa(n) taṅ vālaka, piṇḍa, 20.000, ikaṅ bhujaṅga ḍaṇḍan denira saṅ pinivr̥ddhācārya, piṇḍa, 6.400, kunaṅ yan silih simbat, kanin taya, vālakāṅanini, ḍaṇḍa, 40.000,, yan bhujaṅgāṅanini, ḍaṇḍa, piṇḍa, 8.000,,

  vālaka mātya deniṅ bhujaṅga haji, ḍaṇḍa, 8.000,, yan samanya bhujaṅga mātya deniṅ matukar, ḍaṇḍa, piṇḍa, 40.000, təhər mambeyanana sadākāryaniṅ bhujaṅga taṅ mamātyani, kunaṅ yan vālaka māti deniṅ bhujaṅga, ḍaṇḍa(n) taṅ bhujaṅga de saṅ vr̥ddhācārya, piṇḍa, 8.000, təhər mambyayanana śrāddhaniṅ vālaka taṅ bhujaṅga //


chapter 13: 
  
  nihan ta vaneh, hana sukha-duhkha tan tamāheṅ saṅ vatək kr̥ta, lvirnya, kadyaṅgāniṅ kraṅan, mayaṅ tan pavvah, valū rumambat iṅ natar, vipati, rāh kasavur iṅ natar, mandi-halādi, samaṅkana lvirnya, tan tamahekā riṅ saṅ kr̥ta, yadyan santāna pratisantāna kulagotra, hulun saṅ kr̥ta tuvi samaṅkana lvirnya, ndan saṅ kr̥ta juga pramāṇerikā kabeh, tapvan kapramāṇaheṅ saṅ prabhu //

  muvah saṅ kr̥ta, vnaṅ sira hinuṅsirəniṅ mahutaṅ kraṅan, katəmva tataṅgan apuhaka ro mas riṅ satahil vuṅan tahun, mvaṅ katəmvaniṅ hulun miṅgat vvaṅ iṅ jro, kevala tan paṅiṅgatakna samasānak katkeṅ santāna pratisantāna saṅ kr̥ta, vnaṅ katəmvaniṅ dr̥vya hilaṅ hinalap deniṅ maliṅ, yapvan śuddha panaṇḍa, mvaṅ panumbas saṅ vatək kr̥ta, tapvan vnaṅ tibāna vigraha, mvaṅ tan hilaṅaniṅ panaṇḍa mvaṅ panumbas saṅ vatək kr̥ta //

  nihan ta muvah, vnaṅ saṅ kr̥ta, maṅḍaṇḍaparuṣya-vākpāruṣya riṅ hulun saṇḍa, yapvan sudoṣa tikaṅ hulun, lvirnya, vnaṅ mamupuha riṅ irus, irir, parud salvirnya //

  muvah saṅ vatək kr̥ta, vnaṅ maṅrəmək saṇḍa, mvaṅ mañjamaha saṇḍa dāsī, vnaṅ marabya ḍayaṅ rəmək kmir, mañjamaha kavulenakvakən, maṅluputakən maṅamūk, yekā kinavnaṅakən samasānak mvaṅ santāna pratisantāna, pinakādi saṅ kr̥ta //


chapter 14: 
  
  vnaṅ saṅ kr̥ta madr̥vya padagaṅ, lviranya, patitih, pataṅ prāṇa, mabasana maṅavariṅ sama pataṅ dasar, padagaṅ vakulaniṅ gagā-savah, vve, sāgara, pataṅ tuhan riṅ sabatək, padagaṅ parahu riṅ yava, pataṅ parahu, joroṅ pataṅ joroṅ; haṅulaṅ kbo, 20, kbvānya; haṅulaṅ sapi, 40, sapinanikā; haṅulaṅ vḍus, 80, vivyanya; aṇḍah, savantayan; aguluṅ pataṅ raṅkaṅ, aṅarah pataṅ lumpaṅ; paṇḍe vsi, paṇḍe ḍaḍaṅ, paṇḍe gaṅsa, paṇḍe mās, paṇḍe jəbəṅ, amaraṅgi, ikā kabeh rvaṅ gusali sovaṅ, huṇḍahagi satuhan, mapaḍahi sataṅkilan, acadaṅ rvaṅ pacadaran, atvih pataṅ viḍe, lyan taṅan nejaga  pataṅ pamaluhan, kunaṅ yapvan ləvih saṅkerikā, kəna paṅləvihnya de saṅ maṅilala savarṇanya,

  tuhun kinavnaṅakən saṅ vatək kr̥ta, katkā riṅ santāna pratisantāna samasānak samudāya, makaṅuni kevvananiṅ rare sutakādi, macuriṅa kinaṅsyan, maṅuṅkuṅa riṅ rahineṅ kuləm, mapayuṅ apagut, kayu mās, maskar kataṅ-kataṅ, makavaca, magluṅ grət, masəṇḍya vuluṅ, majnu kanakā lavə̄ kuvakā, luvə-luvər, vr̥ttivali, kalā, aṅkuṣa, mapāduka, maṅaṅgo salviriṅ ratna, makādi maṇik magə̄ṅ, maguti hariṅriṅ ruhur iṅ bale, anusuna salə̄, mapalaṅka binubut, mapathāraṇa banantən, mariṅraṅa banantən, mavida nāgasāri, mamanah kukulan, manuntuna celeṅ, matkəna valira, śucyan, uṅaṅan, tulisan vtəṅ, handəlan susu, dinulaṅ riṅ madhupārkka, tarima, śānti, parsilih kambuṅan, pasilih galuh, pasilihniṅ kḍī, pras aṅgī, pras vataṅ, pras siddhayugā, maglaṅ mās riṅ taṅan riṅ suku, pamikulakna paluṅan ahuləs banantən, anuṅgi rare(,?) magəṇḍiṅ-gəṇḍiṅ, mapaṅañjur təvək, magulaṅ-gulaṅ kuniṅ, maṅuda-huda sapi, makluhana pahaṅan, manuntuna talyan sabuk, muktyaṅ rājamāṅsa, vnaṅ managih-nagiha tatkālaniṅ savuṅ, baraka kunəṅ, vnaṅ amanumpaṅa varaṅ, vnaṅ maṅalap sanak amisan, vnaṅ havaraṅ sanaka miṅrva, vnaṅ aṅrəbahakən priṅ saḍapūr, vnaṅ aṅrakrak aṅrikrik //

  nihan ta muvah, vnaṅ saṅ kr̥ta momaha vḍuṅ təmpak kacapuri, makayvan putih, kuniṅ, mabatureṣṭakā, kānantun, mapalavaṅana bukur, matambaka lalayan abhaṭabāṅ tan pasusuru, vnaṅ maṅigəla tampakana kalasa baritu ri̇ṅ kalaṅan, vnaṅ adr̥vya giliṅan ririṅgātura, kajaṅ trus, ṅuniveh vnaṅ maṅalaṅi burvan sahīṅaniṅ ry umahnira, praṅ-gdaṅ yan polih duṣṭa,,
  lavan haneka tan salavāpramāṇa, maṅke lviṙnya, nda honyekaṅ miśra hañəmbul, mamahaṅ, maṅlāka, maṅgumaraṅ, mañarub, maṅapus, maṅumbar, manula vaṅkuḍu, mañaṅvriṅ, mamədəl, maṅdyun, maṅgula, mamubut, magave kisi, vusu-vusu, payuṅ vlū, mopih, paṅanam-anam, ruṅki, manipah, magave surviṅ, maṅjariṅ, manavaṅ, manaṅkəb, maṅrajut, mamisaṇḍuṅ manuk, makala-kala, mapikat, maṅjaga, nāhan lvirnikā kabeh,
    ndā tikaṅ samaṅkana, yapvan kaparikaṇḍa riṅ sahə̄bniṅ variṅin, para ḍaṅ ācārya kr̥ta śivāgama samūha, sira tikā kabeh pramāṇerikā, tapvan vnaṅ kapramāṇaheṅ saṅ prabhu, ri deniran sampun maṅekapravr̥tti sakerikaṅ rājaśāsana, 

  ndah nāhan mara hīṅaniṅ kojaran saṅ hyaṅ āgamādhiśāsana śāstrasāroddhr̥ta, anugraha saṅ tlas atīta prabhu, mvaṅ śrī vr̥ddhācārya rājapurohita paramaguru mahābhagavānta, pinaṅkvakən ri sira parācārya sahana saṅ guməgə śivāgama, makapramukha saṅ bhujaṅga haji saṅ pinakāsthavira riṅ nagara, mvaṅ saṅ vatək kr̥ta, katkeṅ bhujaṅga kaniṣṭhamādhyamottama,


chapter 15: 
  
  ndan i tlasnyān paripūrṇāpagəh anugraha pāduka śrī mahārāja, mvaṅ śrī paramaguru bhagavānta rājapurohita, kapva maṅaturakən ta sira parācārya samūha pamurṣita yathākrama, ri pāduka śrī mahārāja mvaṅ śrī paramaguru bhagavānta rājapurodaśa [em. rājapurohita?], ṅuniveh saṅ  dvijāṣṭaseni, saṅ aṅastvakən ry anugraha śrī mahārāja, kapva hinaturan pamūjā sira kabeh, kimuta sahana saṅ mantry amañcanagara, mantrī  katriṇi, kapva hinasvan pasākṣi, saha vḍihan sovaṅ-sovaṅ, ri tlasniṅ adum pasākṣi, lumkas ta saṅ brāhmaṇāṣṭaseni maṅastvakən saha śānti-maṅgala, maṅḍiri taṅ vadihati riṅ sabhāmadhya, tlas mottarasaṅgha, makalambi sake harəp, māndəlan pāda, inarəpakən riṅ avaju tanayan thāni, lumkas tekaṅ akurug mantiṅakən antiga, manəkət gulūniṅ ayam, humarəp riṅ krodhadeśa, mamaṅmaṅ manapathe, sumavak umaṅ minaṅmaṅ riṅ lāgi, liṅnya //


chapter 16: 
  
  oṅ indah ta kita kamuṅ hyaṅ haricandana, *agasti (norm., haṅgasti msL3 msL2) mahār̥ṣi, pūrva-dakṣiṇa-paścimottara-mādhya-urddha-madah, ravi-śaśi, pr̥thivy āpah teja bāyur ākāśa, dharmāhoratrya sandhyātraya, yākṣa-rākṣasa-piśāca-pretāsura-garuḍa-gandharva-kīnnara-mahoraga, yamabaruṇakuveravaśavan putra devata, pañcakuśika, nandīśvara mahākāla ṣaḍvinaya nāgarāja durgādevī, caturaśra, ananta, hyaṅ kālamr̥tyu, sakveh ta bhūtagaṇa, kita prasiddha rumakṣa prajāmaṇḍala, kita sakala sākṣibhūta tumon adoh aparək riṅ rahineṅ kuləm, kita umilu manarīra umasuk iṅ sarvabhūta, *at rəṅə̄nta (msL3, At· R̥ṅə: ta msL2) śapatha samaya, pamaṅmaṅ mami ri kita kamuṅ hyaṅ kabeh,

  yāvat ikaṅ vvaṅ agəṅ aḍmit sāvakanya, yadyan caturvarṇa, brāhmaṇa, kṣatriya, vaiśya, śūdra, athava caturaśrama, brāhmacāri, gr̥hastha, vanaprastha, bhikṣuka, mvaṅ *apiṅhay () avaju vahuta rāma, makādi saṅ prabhu, mantry anāgata, yāvat umulah-ulah ri kasvatantran saṅ hyaṅ adhigamaśāsana śāstrasāroddhr̥ta kapaṅguh denira parācārya śaivapakṣa kabeh, mvaṅ taṅ aṅruddha muṅkil-muṅkilāmarikṣīṙṇnakna mne hələm, katkā riṅ dlāhaniṅ dlāha, salvirniṅ maṅilaṅakna kasvatantran saṅ bhujaṅga śaivapakṣa kabeh, mamaṅgu saṅ hyaṅ adhigamaśāsana,

  jah tasmāt kabvat kārmanyakna, patyananta ya kamuṅ hyaṅ, dayantan patyani ya, yapvan alivat riṅ tgal, patukniṅ ulā biṣa, yapvan para riṅ alas, maṅlaṅkahi miṅmaṅ, vulaṅuna *tan vruh (conj.,  msL3, tan vriṁ msL2) iṅ rātnya, dmakən iṅ moṅ, vantusakna riṅ vatu, riṅ kayu-kayu, yapvan para riṅ vve, bubutən iṅ vuhaya, saṅhapən iṅ mīna rodra, hmūn deniṅ timiṅgila mahāgila, sahutəniṅ ulā lampe, yapvan turun, maguta luñcipniṅ paras, manibeṅ juraṅ ajro, kahala tikəl rəmpva, yapvan alivata kālaniṅ hudan, sambaran deniṅ glap, katibāna bajrāgni, tan panoliha riṅ vuntat, taruṅ paṅadəganya, tampyal ri kivan, uvahi riṅ təṅən, rəmək kapālanya, bubak ḍaḍanya, vətvakən daləmanya, inum rahnya, cucup hutəknya, paṅan dagiṅnya, pəpədakən vkasniṅ kaprāṇantikanya, vaveṅ mahāraurava, vehən amuktyāṅ saṅsāra, phalanyan *umulahakən ṅa nyāyapravr̥tti (em.), kavulatan de saṅ hyaṅ trayodaśa-sākṣi // 0 //

    
      
      
      parallels: See Sarvadharma, Rāmeśvarapura, Geneng II, Padelegan III and Prapañcasārapura. Partial parallel is found in the inscription of Waringin Pitu.
      
      parallels: 
      
      parallels: 
    
  
// 0 // iti śivaśāsana sāroddhr̥ta

    
  