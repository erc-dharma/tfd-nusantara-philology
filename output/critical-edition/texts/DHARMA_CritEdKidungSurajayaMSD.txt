The . Witnesses:
msfakeID: , , , 

Current Version: draft, 2025-06-03+02:00
Still in progress – do not quote without permission.

  edition : 
  
 Dhandhanggula //0//om̐ avighnanam astu ya nama siḍəm //0//   apasaṁ tabe kamy amariñci
 hamijilakən tatyani smara
 ḍpuri sabda kaṁ pinet
 muḍa tan vri ri laku
 ragha mily aṁikət karasmin
 ṣapun tan iṁapura
 dera saṁ tame vruḥ,
 kumavi haṙsamet raras
 kumaliṁa [1+]lad. v[1+]j[1+]l[1+] sand[1+]
 t[1+]las[1+]ra [1.001]
 
virasaṁṁnira saṁṁ adi
 ḍaṁḍaṁgula təmbaṁni vacana
 tan riṁṁ pupuḥ tirvan amet
 mahaṙdikani təmbuṁ,
 panalamuṙ medrani budi
 raghagəṁ kalṁəṁṁan.
 vuṙyyan manaḥ jinum.
 syaḥ śiṙṇa cipta ṁambara
 pingatanityasa rusit
 paṁnalemor i driya[1.002]
 
ø jumavanut svarani sukṣmalit
 pan alamuṙ cipta daṙpa muk.skaṙ
 ḍibya huyaṁ kemuṙ make
 svəḥ dyatan malulut
 kiraṁ yoga pramada lviḥ,
 vinoteṁ kanuragan.
 jñaṇa salaḥ surup.
 ḍaṙsaṇa tr̥ṣṇa nityasaḥ
 tan kagivaṁ sumək pamacanaṇi siḥ
 dyaniṁ amriḥ carita[1.003]
 
ø nahan ṣaṁsiptaniṁ amarici
 saṁṁ amaṁgiḥ tusṭa moṁ kaviṙyan
 riṁ vilatikta pranaḥe
 pralabda prabu vəruḥ
 vatək dana mule kasiḥ (sa)si
 hasikəp kasusilan
 pramaṙtya budy alus
 puspita nəmpu kakala
 kasub kar̥ṁə hapuṇya hadana lviḥ
 boga sadana lumraḥ[1.004]
 
ø tlas denira mukti kasmin
 vinusan denira saṁṁ atiṁkaḥ
 makana tuva vayaḥe
 tuthug.vaṙtini tuvuḥ
 luvaṙ tanṣaḥ muṙti sumilib
 śamaya mageḥ prana
 mitani ra larut
 prama sukmani raga
 sidanika tan tigaṁ dina lavasniki
 hanahurakə pjaḥ[1.005]
 
ø hatigal tanaya hastri kakaliḥ
 lanaṁ tugal hapadudya maṙga
 putra gaṇa vikan i reḥ
 saṁ tibra lampus
 hamupusi pura sumivi
 sunu lanaṁ piniraṁ
 lagyanom tan vriṁ hyan
 tan ṣinuṁan raja yogya
 kasihanitya sinəkuṁ mapan rare halit
 dalu tanp(u)a puhara[1.006]
 
 ø satatya larani daya
 rarya hanom hajeṁṁ uniṁa
 yena kramra sapa vogan iku təmbe
 yyaktiku hamulaṁuni
 kumara yayaḥe pasti tahakna maṁke
 sadeni ṁadu matikaḥ
 kraptini jñana haguṁr̥nan
 hana make ki siṁamada hali tan. vruḥ
 sanake nora sudi
 mapan taṁgal. yayaḥ maṙmanitan mule[1.007]
 
ø vuvusən ki siṁamada kari
 katigal pjaḥ vyaṙni bapa
 nastapa, hapuhara ṁel.
 ya sebya lampus
 kavlas aṙṣa duka priyatin
 ramestri tumut abela
 kari tanpa nusu
 saṁṣara maṁsi lara
 kaṁnastapa hanaṁis rahina vṁi
 yayaḥ bu makasambat.[1.008]
 
ø saṁ kakaṁ histri kaliḥ hamukti
 kapal. smu mədenira śaṁ suka
 mankin tan. ketaṁ harine
 ki siṁamada lusuḥ
 siṁ voṁ sudi hamilasani
 saya tuva riṁ vayaḥ
 sasipta vri laku,
 nisṭani ragha karasa
 viniveka duka nastapane lviḥ
 syarasani vaṙdaya[1.009]
 
ø ṁ kadaṁ vr̥gane tan ana sudi
 siṁamada sinəgya panas
 maṙmmaniṁ anistan. vri deṣa,
 parani laku
 l[1+]ṁa  iimpus tan pamit.
 luṁha sakiṁ pradesa
 lpas lampaḥhipun.
 ri vanapriga kahaṙsa
 duṙgama ḃaya kevəḥ vyaṙ tan kahisṭi
 dahat gəṁniṁ kalaran.[1.010]
 
ø saya lpas tan ana katoliḥ
 cipta laṁ[1+]t lampus niṁ katr̥sṇa
 hanṣəl. ragha dan liṁe katuvun. vakisun
 ṣaṣayani ragha tan ṣipi
 tan. vruḥ riṁ  rama rena,
 nastapa huvu huvuḥ
 haṁiṁ kavaśaha huga
 raganiṁsun. mon kagugu
 kagoraveṁ riṁ vṁi tuvas siṁit.
 ragha tan vruḥ ṁenaka[1.011]
 
ø kunaṁ yen ana kəsəliṁṁ ati
 baya luhuṁ haṁuśiya vana
 make, nusupa riṁ ṁo make
 pjaḥha luhuṙriṁ gunuṁ
 yan mijila vacanana niki
 (na)vinive(da)ka riṁ nala
 rumupe riṁṁ ayu,
 datan kavaṙnaha riṁ maṙga
 talaś laris lampanva hasaṁu taṁis
 prasta jəṁ riṁ pravata[1.012]
 
ø hamaṁgiḥ ḍukuḥ velahaṙja
 mikiṁṁakən maṙggā
 mulat ki siṁamada śaksana rere
 jəṁ rapuḥ cipta maliḥ
 kapaṁgiḥ saṁ ta ligiḥ riṁ made,
 sambrama ki paṁuvusan
 hatanya risni vacana ,
 bageya saṁ tami ḍataṁ mara ke,
 hañaṙ vikan. ṁoṁ kaki,
 lvir tanma priyatin polahe
 laḥ bapa maratiya,
 vriṁ naya ki siṁamada
 sami haliṁgiḥ, ki habət liṁnya taken,
 di sakan. teṁśun kaki
 sumahuṙr alon mavaraḥ pinakane[1.013]
 
ø tuhu tan. vikan vr̥tinta kami
 ṁoṁ bapā tanya śvapa namanta,
 varaḥ jati kami make,
 siṁamadya vriṁ smu
 saṁ tabe hanakta kaki,
 hapajar i nama 
 navi tuhu tan vruḥ
 siṁamadḍya haraniṁ vvaṁ,
 dahat. deniṁ hamukti nastapa ḷviḥ
 kavlas aṙśa nityasa[1.014]
 
ø haṁuśi kadaṁ vr̥ga tan ana sudi
 tuhu dinaliḥ tikna viruda,
 datan ana sudi kabeḥ,
 pjaḥ bapa rama hibu
 karakasa gvan i kari
 ki habət mavacana,
 haṁr̥ś. tvasky aruṁu,
 śamono denta vacana,
 ki paṁuvusann aliṁ haṁr̥s. raśaniṁ ati
 ki baru mareneya[1.015]
 
ø saṁ siksa prapta vot.skaṙ
 punapi kaṙyya ṁave bvaha
 hadan pala bojanā depunaśereg.
 saṁ tami hasmu ṁliḥ
 tan lagna ki baru mitaṙ lakv aghe,
 haglis lampahiṁ utusan.
 mdal punaṁ pupuḍutan
 sakul satiḍan kalavan bitutu tetep
 laḥ ta bvakṣa saṁ tami
 tuvv asamun bapa deniṁra pupude[1.016]
 
ø tan. vuvusən. denya bvuksa prapti
 heṙtali mugviṁ talakā madaṁ
 samva vusan tan asuve
 hyaṁṁ aṙka mvaṁ kasurup (na)
 vu(la)n saṁ tapa haliṁ,
 dipunsanṭeṁśeṁ manaḥ
 sunya nikaṁ ḍukuḥ,
 siṁamadya mavacana
 hantyanta pan akaṙyya dibva matitis.
 tuhv amr̥tani jiva[1.017]
 
ø kapiṁluḥ śvaranira ki vaśi
 tan sipi maṙmanirā tumiṁal
 haṁr̥s atine hatine
 mulat. vaṙnnaniṁ tamu,
 ya ḍuḥ heman tan ana kr̥tti
 nayā śolaḥ jatmika
 rupane habagus.
 punapa śakaniṁ luṁa,
 paśevaka priḥ raghanira nak mami
 malaṙ hamaghva lara[1.018]
 
ø siṁamaḍa hanampani visṭi
 vikan parinayani vacana
 sumarapratyakṣe rate
 pasaṁ sarudi laku
 ta katoliḥ rasmini gati
 kdəḥniṁ cipta brata
 ṁoṁvaḥhana laku
 ṁovahana laku
 naṁi ketuṁ prasiḍahaniṁ akikin.(ta)
 veniṁ ragha nastapa[1.019]
 
ø melik tan. haṙsa kuraṁṁ amukti
 riṁ asevaka hakeḥ bayanya
 haṣvə lara guṁe
 sira saṁ janma lavu
 paratiṇḍa mevəḥ haruci
 raka hyaṁ tan. vri naya
 hakol piṇḍa puguṁ
 tan kage solaḥ sovara
 tanpa saṇḍaṁ hakumul tuṙ kumalikiḥ
 haṁlud tanpa sadana[1.020]
 
ø vaniḥ saṁṁ asevakaha hamriḥ
 kitri hamriḥ saṁ kavi suka sugiḥya
 hakeḥ maṙgane hamosel.
 hapuhara hanugu,
 pulakr̥ti kaṁ denulati
 hapakṣa ṁadu titaḥ
 laḃa ḍenpalaku
 haṁi masa katkana
 haraṁkal. visayane kagiri ghiri
 kaṁelan amet ṣuka[1.021]
 
ø maṙmaniṁ ragha ṁusi vanadri
 haṁovana gəṁni visaya
 haja dene kadi maṁke
 lara lapa katəmə
 sagonane sarira hiki
 nisṭa yen ṣampun titaḥ
 vas ḍum avakisun
 ṣadeniṁ ar̥p.lviḥha
 raga nisṭa kapuraṁ deni pavr̥ti
 haṁel. yen ulatana[1.022]
 
ø gantaṁ hupama raga,
 kḷəm. kneṁ samudra
 maṁsa livata hisine
 yen uvu takəripun
 hamvəhi lara kaseḥsiḥ
 mon. ton iṁ aniṁ sukāniṁ amukti rame
 tan apik pranaḥhiṁ laḃa,
 riṁ gunuṁ riṁṁ ampaḥ
 pasnətane havrat kalabane
 haṁahub. soṙni pisis
 niṣṭa dama tan ana, pulakr̥tinipun.[1.023]
 
ø pacə vr̥adayanira hyaṁ vasi
 hamihaṙsa paśrani vacana
 hanom pratameṁṁ ujaṙre
 kasilib ciptanisun
 halaḥ dene rarya hanom. kavi
 lampus. tr̥sna śarat
 hapakṣa r̥p laku,
 dibya malaṙ tape vaṇa
 śrama kamhananira saṁ tapa sakti
 ḃikṣuka maṁan ṣukla[1.024]
 
ø patya vaṣa ṁoṁ kaki haṁalaṁṁi
 pratikaḥhira hasevaṇa
 ri sun apiṇḍa tan paveḥ
 mevəḥ bapa ri laku
 lagva vayaḥ kitanak mami
 riṁ aṁuśvakən. brata
 hakveḥ bañcananipun
 panilibniṁ daśendriya,
 tapaśenaku ḃapa riṁṁ aṁavasi
 paṁuvusan i yoga[1.025]
 
ø savaṁṁn ri pun i lampaḥ kaki
 sarira tan. kneṁ ṁaku juga
 vastunən makin asuve
 tan pamana evuh
 duṙgamaṁel maṙgan[1+] k[1+] tri
 nnolaḥ himaniman
 ṣira saṁ kr̥tayu
 tan kaslan anughraha
 tivas bisa lakv ayu yu tan. kneṁṁ iṣṭi
 haron lumakṣanaha[1.026]
 
ø siṁamada hanakisun kaki
 vr̥di hati vaspadeṁ paṁucap.
 vruḥ ri laku sabda mule
 haṁiṁ dipunṭumulus
 kavasakən raganta kaki
 priḥ śvara kaṁṁ utama
 ḍuḥ savṁn ri pun.
 gəṁniṁ tr̥sna umoṙr i raga
 tan. kna piṇuraṁ saṁ hatapa sakti
 sampun. kr̥tisamaya[1.027]
 
ø madrani latri kahaṙśa
 ki habət lagya vacaṇa
 mapitutuṙ prayogani lakv aṁne
 siṁamaḍa nampani
 kavṁan. ciptanira vinaraḥ riṁ reḥ
 ayo kita kəmbakəmba
 (l)kasniṁ tapa mudita
 depunavas. glaṙri laku kaṁ pinet
 niṙ lkasniṁ virati
 danapunya yen tan. vruḥ panuṁgalane[1.028]
 
ø vaniḥ bapa nata[1+]ṁ akikin
 hakveḥ ḃava lkas. nora tapa
 milupra hiṁ apagave
 śavaniḥ saṁ aviku
 hakeḥ silib ri laku kaki
 havis putuseṁ virasa
 pamatəsiṁ vuvus
 adikara maṁan. kla
 tan lyen kaṁ denṣadya suka viṙyya sugiḥ
 hamriḥ yoliḥhiṁ brata[1.029]
 
ø hana sararaga ṁel aṁli[1+]
 madigini nityasa
 [1+] sukaniṁ pamṣukten.
 yeku tapa vulaṁun
 gəṁniṁ tamaḥ ta kaṁ denulati
 haṁuripurip. driya
 ṣavisayaniṁ jabuṁ
 kasiliba menek vr̥saḥ
 ri laku lamon tan vruḥ parani sandi
 haṁaku gagajaran.[1.030]
 
ø tan makaṇa śvadyaniṁ akikin
 ṣaṁ amaṁṁgiḥ jatini vacana
 øiṙ ta suka lyan. pamukten
 hupar̥inbuṙ
 kalaṁni pavestri lviḥ
 ka svaṙgani viṙyyavan
 niṙ tan tr̥sna lampus
 paṁimuṙniṁ tapa lana
 datan aṁel bapa lkasni ṁalampaḥhi
 priḥhən raṣa menaka[1.031]
 
ø siṁamaḍa r̥ṁə tutuṙ mami
 riṁ anmu rasa haja viha
 natarana sabda mule
 hatapa dentumulus
 manavaṙsa muliḥ hamukti
 saṁ viku yen atatas
 tan ulahanisun
 manava lipuṙ kaṁ manaḥta,
 budi lupa mava kaṙyya cipta karasmin
 aṙsa valuya ṁampaḥ[1.032]
 
ø haneṁ kuna hanunuṁgal ṣakti
 hatyata kavasa lumkas
 hakumandaṙma natare
 sita pabrata dentutuṙ
 dapa denya maṁun kasaktin
 kasr̥k vinoṙr i vighna
 hyaṁ anaṁga ṁimuṙ
 sida pinaliḥh ajñana
 salaḥ simpaṁ ciptane vinor iṁ asi
 manasaṙ reṁ ala[1.033]
 
ø datan kavasa kr̥tini budi
 hanuṁgal. jñana mareṁṁ ala,
 vvaṙ ta tutuṙ tanpa gave
 sṙniṁ lulut ṣumaput.
 pamacanani rara śakti
 havali mareṁ ampaḥ,
 keśaḥ kapalayu
 punika mevəhi brata,
 iṁəttiṁət ṣiṁamada hayo lali
 den.vruḥ riṁ lavan. rovaṁ[1.034]
 
ø lampaḥ hala hanak mami
 kapuraṁ deniṁ kr̥tisamaya,
 śarira yen saṁarane
 tan vuruṁṁa katmu,
 hanacad. r̥gəpən iṁṁ ati
 hapan. vətuniṁ duta
 makoliya tutuṙ
 tan koniṁa maniṁ ulaḥ
 saṁ praśida tuhu vinady alampaḥhi
 budi tan kaslan[1.035]
 
ø vaspadakən pekaṁ vas.mṙti
 haja tiniru viku goman iṁ daraḥ
 yyaṁkta ñoloṁ baśarane
 saṁ hyaṁṁ agama putu
 śa rira sama hakikin.
 ñana dipunatuva,
 ragə(ka)p kaṁ pamutus
 mapan vus praptame rasa,
 duluṙrana kr̥ti jatmikaja silib,
 pet sarasaniṁ taya[1.036]
 
ø siṁamada gaṙjiteṁṁ ati
 manampani vṁaniki śvara,
 vira cipta mirage
 makva maṁgiḥ pamuvus.
 tutuṙ lviḥ mavaraḥ yukti
 śabda paruvat mala,
 siṁamada muvus
 paṁeran tulusakna
 dera varaḥ kacaṙyya rasaniṁṁ ati
 manira nuta lampaḥ[1.037]
 
ø yen sirameta riṁ luhuṙriṁ vukiṙ
 nora kapaṁgiḥ jatiniṁ śabda,
 tapa boṁoḥ kaky arane
 havis kaṁ vruḥ halaku
 jumnəṁā saṁ vru riṁ gati
 saṁ tapa meṁadiya,
 tan kabəteṁ vuvus
 mevə kaṁ jati vikana,
 nadyan hudakṣinahā denipunkari
 tan amāṁgiḥha lampaḥ[1.038]
 
ø lviḥ hutamaniṁ tapa
 saṁ vruḥ pamutusi tapa
 di ta pr̥naḥha(i)hiya panḍitarane
 nora bava saṁ r̥si
 muliḥ tutuṙ valakā tan saṁsaya hame
 tann aṁel kasniṁ tapa,
 śira saṁṁ amet kasidan.,
 haṁumanduṙma lavaṙ brata niṙ kabeḥ
 senaka muṙvva kitri
 jati pralina tanpa mastu galaṙre[1.039]
 
ø kaliṁṁane vuvusku kaki
 havis tuhvaniṁṁ amaṁun tapa,
 akve viku papa rante
 kalavisaya ginuṁ
 kanuragan kaṁ denulati
 havis amruḥha śonya,
 haṁi kaviṙyyan denguṁ
 haṁukviḥ daṙmma kalaban
 mayoga samady amriḥ vijili kitri
 daṙmma kaśukavakvan.[1.040]
 
ø tuhu panutuniṁ hyaṁ hamr̥di
 ki paṁuvusan., n adan avaraḥ
 savṁi tan ana kule
 ki siṁamadḍa muvus
 ran(i) aki vinaraḥ jati
 hayvage kumaliṁa,
 savaṁn iṁ pamuvus.
 mevəḥ kaṁ jatv avaraha
 tvasniṁ rasā masa vuruṁa kapaṁgiḥ,
 lamon. kṙtasamaya[1.041]
 
ø vaniḥ saṁ vruḥ vivaraniṁṁ aji
 tinata glariṁ mahapadma,
 pann iya hiku ḍapure
 pati patitisipun
 pik vinaṙna rakutiṁ kavi
 pupuse kumalamaṙ
 vvite makin tan vruḥ
 havis bapa kaṁ vikana,
 saṁṁ atapā riṁ sukma jñana virati
 vruḥ panuṁgaliṁ śabda[1.042]
 
ø prasidakna lampaḥta kaki
 husinən. sira saṁ yogiśvara,
 saṁ mahapurusa vri reḥ,
 hana pamitraniṁsun
 halampaḥhi munindra lviḥ
 makadiniṁ pravata,
 kaṁ minaka guru,
 liganiṁṁ adi patapan.,
 śukla pavitra viku bramanacari
 jajaka hudaksina[1.043]
 
ø śakti  viśesa riṁ brata lviḥ
 kaṁ minakā purohitaniṁṁ atapa,
 sḍəṁ tilasəniṁṁ akve
 haṁi ta hanakiṁsun.,
 dipunbakti hanampa vasik
 dasasila dekna,
 hulat dentumukul.,
 (talatdanta) me(ta)vəḥ riṁṁ amet nughraha,
 kula hilaṁ bapa riṁṁ ame(ka)t kadadin
 haṁel. rala naspaha[1.044]
 
ø priḥ vaṁsitira saṁ daṙmmajati
 petən sarasaniṁṁ adidrava,
 kobalaghni hurube
 śurupa tan katuduḥ
 kuruṁan mas tanpa cantri,
 paśuk. (vta) vtuniṁ tiga
 kabutan ṣuvuṁ
 kuvo muni ṁambara,
 takonakən siṁamada hayo lali
 vkasi paḍaṁṁ ava[1.045]
 
ø śayakti glaṙ ñumana
 samake hamukti suka
 lamon katəmu glare lan palulunanipun
 pikəkəsira saṁṁ adi
 salakṣanani raga ta karasaṁel
 hagəṁ bacanani tapa
 mon luputa dadi vigaha
 ṣatata denprayatna hayo kumaləṁe
 r̥gəp ka yoga vidi
 haṁi si bapa haṁel mo dudu drabe[1.046]
 
ø nahan.ta pavarihisun kaki
 lkasira saṁ seka daṙma
 sari depunvruḥ ṁaṁel
 ṣilayukti pinayu
 haya kəmba bapa pamisik.
 daṙma duluri lkas
 denpaḍa karakut
 hakihən haja kapalaṁ
 denkatəmu pamkasi pati urip
 litniṁ haviseśa[1.047]
 
ø sampun. tlas. deni pitutuṙ
 tbiṁni vṁi tan kavaṙnaha
 sakṣana rahina make
 saṁ hyaṁṁ aṙka vus mətu
 madra liyəp. yaga sumilib
 layu(sa) rasani jiva
 mapan tanpa turu
 ki siṁamaḍa vacana
 ḍuḥ paṁeran hasuṁ vṁaniṁ ati
 həndy avan i pravata[1.048]
 
ø norana bapa sinpaṁṁan i ki(ta)du
 sadavata gəṁ cinaracara
 riṁ adnoṁ maṙga sumare
 sumuyud mareṁ gunuṁ
 h[1+]ṁt[1+]ṁ[1+]t. vkasku kak[1+]
 sutanisun ri sira
 vkasana hayu
 hamupunana kasidan
 duluṙrən iṁṁ ayu, deniṁra hakikin.
 voṁən iṁ sukma tatva[1.049]
 
ø rahina tataś kavaṙnna
 hyaṁ prabakara kuməñaṙ
 hasahuran kaṁ paksi humvaṁ śvarane,
 (ca)kora svara munya jrik.
 kadya śeśeṁ panaṙ kavv amirage,
 sampunya basuki śoca,
 hamuhun ki siṁamadya,
 havot lepana haməlas aṙsa vuvuśe
 laḥ kantuna gəgnipa
 navv aṁna drabe kaśise[1.050]
 
ø haliṁ saṁ tapa hasmu taṁis.
 hanaṁoni hayu ramanira,
 saṙvv aṁusap luḥ tan panten
 sipi maṙmanipun.
 mulat dukanira saṁ tami
 yaḍuḥ hanaku tuhan.,
 denprayatna ṁənu,
 iḍəp ta yo salaḥ simpaṁ
 denanuṁgal. riṁ paṁeran., racananira riṁ ati
 (ta)kadya tagal i kapat.[1.051]
 
ø rasmini desadesa kavikiṁ
 mandyavaya kacakran iṁ ulat
 ṣavaḥ lumraḥ sami panen
 alikira mrapadu
 kadya ṁave tkap i niṁ aṁin.
 migək. ronya puḍtan
 mandira kaṁ ugul
 kamper iṁ desa loṙ vetan
 miyat ṣaṁ amriḥ tapa vr̥s nala siṁit
 haṁampiṙrampīṙ lampaḥ[1.054]
 
ø tan. tmaṁ maṁə manḍag anoliḥ
 miṁe mulat ṣumipaṁ riṁ juraṁ
 dr̥maga hakeḥ vaṙnane
 hatata vvanya miṇḍuḥ
 hantyaṁ laṁən dibyani pakani
 nityasa(ma) muṙva phala
 lviṙ murava baruṁ
 syarani valika mijaḥ kadya(ma) hamuṁ havasul pra naḥnya
 ṁanti
 tuṣṣ.tambək. vr̥dḍa pala[1.055]
 
ø kapok.va humnəṁ datan muni
 śveca miviṙ dipaniṁ aṁsana
 sasomaḥ suka manaḥhe
 va.ṭasamra lalatu
 pakṣi gəṇḍiṁ kadya nameni
 vut nika ne samudrira
 pratyakṣa minuṁtuṁ
 harina masul i juraṁ
 balimuka ghniṙta syaranya mr̥di
 vr̥kṣa meṁguṁan.[1.056]
 
ø hasmu hegaṙ manaḥ tibra ki kin
 kacaṙyyan mihat. vaṙnani pagagan
 tatanduṙrane hakveḥ
 vvaṙnane ṣunṭi vahu
 hatḍun. java jali vava(sa)hu smi
 jaluraḥ lan kakaṇḍaḥ
 ja(ga)rak jahe daṣun.
 jinajaran janajana
 vus katiban vaṙsa piṁ tiga haliliṙ
  kampaṙra[1.057]
 
ø lviṙ moda heca riṁ manaḥ
 sa branma paḍatṁan laḥ diṁaṙyyan ṣa tami .hu yyapupu
 ḍe
 kasusuṁa sabdaris
 ki dayaka sukṣkaṙ lviṙ kataman. ṁel.
 saṁ śida kr̥thavaraḥ[1.061]
 
ø viyyaniṁ amaṁṁgiḥ silayukti
 sumaput laba tanṣaḥ saḍana
 turira tuhu rame
 mitrakviḥ samy aṁrubuṁ
 hantya bakti haṁuratyani
 paḍa bubuhan kaṙyya
 tan aṁel iṁutus.
 bavalakṣaṇa riṁ
 brata ki salimut pralabda vikan iṁ apti
 kapracayeṁ vacana[1.063]
 
ø hantyata gəṁniṁ patapan adi
 habra hasinaṁ lviṙniṁ kusuma
 (tama)sinama sama vaṙṇane
 ḃakuṁ cacarajavuḥ
 ratnaciṇa talukiputiḥ
 sarvi ron.ḍon. sinamiran
 ṣidatapa məṇḍu
 gopura ṁapit babahan.
 gopuragəṁ cinavi kagiri giri
 tinubiṁ nagapuspa[1.064]
 
ø pasajen kəmbaṁ śilasnya ṁapit
 ri goputən haḷp tinaṁalan
 putusara saṁṁ agave
 puṙvva tataniṁ gu(na)nuṁ
 biniśekaniki,
 haparab niṁ niṙba,
 puspakaniṁ batuṙ,
 ḍuḥ ḃaya sapa vikana,
 hasamaṙ danikī duṙgama ruśit.
 mevə vruḥheṁ niṙbaya[1.065]
 
ø sumiliḥ tejaniṁ tapa śakti,
 mələk vaṁini dupa neṁ sagaṙ,
 kumutug pasamidane
 puspapuja tan lusuḥ,
 sakti bakti lakṣanā sandi
 hamriḥ sidaniṁ lampaḥ,
 praptaha riṁṁ ayu,
 dohanniṁ kalavisaya,
 pan minaka musuḥhiṁ atakitaki,
 haṁimuṙrimuṙ cipta[1.066]
 
ø siḍəmn əṁ yoga vuvusən maniṁ
 ki siṁamadā koṁaṁ eṁ sabda
 prapteṁ batuṙ tan asuve
 halarapan. saṁ viku
 hegaṙ manaḥ, saṁṁ apaligiḥ,
 ḍataṁ riṁ mitra tugal.,
 kaliḥ daya kanut
 saṁ siksya saha lepana,
 tlasniṁ paṁabaktī saṁ guru haṁliḥ
 laḥ kaka marantiya[1.067]
 
ø sampun asaji raka hapragi,
 tan koniṁaha deniṁṁ aḍahaṙ,
 vusnya mucaṁ makva gotek.
 śigiḥ dvanipun ravuḥ,
 saṁ dayaka yakti haṁusi,
 hasuruda nughraha,
 saṁsaya r̥p laku,
 ha(ma)ṁovaḥhana sarira,
 hatva manuta pavetniṁ kasvasiḥ
 tanpa toliḥ saṁ kari
 ta pahiṁan laraniṁ ati
 neṁ tanpa toliḥh i manira
 tan pahiṁan laraniṁ atine
 tan. patoliḥ hiri sun (ṣa)
 ta pahi..n laraniṁ ati
 laḥ kaki gugyanana
 hayo tan tumulus
 majarakən. yen vus .ṭaḥ
 kita vijiliṁ brata hamamalini
 maṙmaniṁ tan katr̥snan.[1.068]
 
hanakivvaṁ nisṭadama hupapin
 vaniḥ lviḥ hana riṁ titaḥ
 tan katkan ṣapakṣane
 kataman. tr̥sna lulut.
 datan. ketaṁ dunya kasiḥ siḥ
 kamaratan uhutaṁ
 karasan anugu
 kinavulakakən i dama
 kamakana gəṁni ṣatakane lviḥ
 yen iku cinani papa[1.073]
 
ø iva makana vuvusku kaki
 ri jalma vijiliṁṁ apa kaṙyya
 sumilaḥ paripolaḥhe
 jatmika vruḥ riṁ laku
 vidayaka pra tameṁ yukti
 maṁkadi hanakivvaṁ
 rupane habagus.
 nisṭa ginave ḍadalan
 haveḥ suka raganta yena pakeli
 maṙgane kumavasa[1.074]
 
 
 
 
 
 
 
 
 
 
 [1.075]
 
ø dulu vi(ka) jilniṁ sasaka
 madya nayaniṁ sarat
 hu śvaraniṁ kekel ikā masane
 sakutu kutu muni
 śukaniṁ tr̥sna latā kagəm uripe
 ø egaṙ paṁisiniṁ vana,
 mr̥gha nuta naramasa,
 sukara  mijil saka ri muroṁvaṁṁe
 carita mvaṁ kami
 ghṣəṁ(ka)gakan iṁ juraṁ tusṭa budine[1.076]
 
ø kagyat akataruvag paḍa vr̥giṁ
 buron ika malayva paḍa sasaran.
 deniṁ moṁ hanjrit ṣvarane
 saśomaḥ krodḍa hagəluṙ
 gəluṙ haṁulu masa tan. poliḥ
 makin kagila gila,
 munyatut maṙgaguṁ
 har̥saṁṁ amihaṙsa,
 hakəkəs avoṙ maras., hyaṁ puṭutt ajriḥ
 paḍa kumpul kumpulan.[1.077]
 
ø ki saliṭuḥ sampun yatapiki
 ki gurubed. vusnyamet vatəran.
 ki salo(da)leṁ
 riṁ pa(tta)bṭekann umuṁ
 hana gita vaneḥ mvaṁ kakavin.
 lvan ta tataḍakan
 ki sagati pus
 prataksa(ka) ta ki puja,
 ki sarontak pinituvā tameṁ gati
 pinaka pamurukan.[1.078]
 
ø ki salimut vusnyadann aguliṁ
 ki siṁamadyā duluṙnya
 riṁ gənḍoṁ haloṙ denya kule
 pada hyaṁ giri mantuk
 riṁ padmen. hamutəṙ sandi
 havoṙ rasaniṁ manaḥ,
 siṁamada muvus.,
 sarira tan. vriṁṁ enaka,
 duk iṁṁ ampaḥ satkanisun iṁṁ aṙdi
 suka rasaniṁ daya[1.079]
 
ø saṁ tapa vayaḥ sigra hudani
 sumpunya nambut cat⟨?⟩ma busana
 hasuci lakṣana ..
  vaka jini guru
 paḍa ṁiridaśasila mriḥ
 vṁanani vacana
 di yugyani laku
 lan dasa kaparamaṙtan
 mitanira kurati rahina vṁi
 gəṁniṁ manaḥ saṁśaya[1.084]
 
ø pira lavasira na riṁ aṙda
 ki siṁamaḍa ṁundiṁakma
 salek ṣadasa lavase
 hiṁan iṁ ambabaru
 sampun vikan i silayukti
 saṣolaḥ riṁ pravata
 ṁel vinuruk.
 hyaṁ munivara putusan
 ṣampun prapta paṁubonan dana pragi
 hadan aolaḥ raka[1.085]
 
ø saprayogani kaṙyya hagati
 sira si bapa maṁsa tan vruḥha
 pikəkəsə lakv aṁne
 ki salimut katuduḥ
 rumeḥhna sanakta kaki
 kumon eṁ asṭahan
 maṁko met apupus.
 haglis punaṁ lumakṣana
 tas. prayatna sakeḥni mitra prapti
 paḍa haveḥ rarakan.[1.086]
 
ø voṁ paṁubonan kabeḥ paḍa prapti
 ki maṁuyu prasama vus ḍataṁ
 haṁgava bavi hagḍe
 tanayane haduluṙ
 paḍa mikul kikitəl
 ta lavan. voḥ mamaṁan
 kalapha sapikul
 prapti sakeḥni sa..śi..ṣya
 kap[1+]ha[1+]sa ṣaṁṁ adiguru ni
 hakeḥ haṁahb[1+] vavara[1.087]
 
ø sa.. kaṁani yoga vus prapti
 samya hatuṙ pala sad yaṣa,
 dinuluran ṣabda mule
 saṁṁ adiguru nusuṁ (da)
 ri panabda mitra tuṙr asiḥ
 bagyanaku sadaya
 kasuṁsuṁṁeṁ vuvus
 laḥ bapa samya ligiḥya
 paḍa ṁracamanaḥ hetuṙ paṁubakti
 siṁamada kavṁan.[1.088]
 
ø vusnya saji raka cumariciṁ
 paḍa tumahapunaṁ ḍatṁən.
 nya ḍahaṙ tan asuve
  eliṁ bubohanipun.
 hyaṁ kaban aholaḥ suci
 rame hapapacuhan
 pranesa veḥ guyu
 ki maṁuyu olaḥ hañaḥ
 paḍa sumgut denya hamatis bavi
 rame denbacaṁbacaṁ[1.089]
 
ø pada hyaṁ nini haṁumi pirik
 ni hiḍaṁ hadan pañaṁkiraṁ
 paḍanomanom vayaḥe
 rupane hayu hay[1+]
 ruta lani varini
 ni taki mvaṁ vaṙṇa
 sami vayaḥhipun
 maṁka satmuniṁ atapa
 kaṁ saviji lviṙ sukma vanita manis
 haparab ni savita[1.090]
 
ø ni maṁuyu moṁṁi haghni
 savaniḥ haṁadgakən daṁdaṁṁan
 ramya pitolaḥ hasereg
 pada hyaṁ niny amuvus.
 leleṙ lempeṁ denpunṣumaji
 savuṁ niny akaṙ..,
 bebeṭekan aguṁ
 kalakuta mugiṁ prasgi
 hantiga hakaṙyyaha manavi lali
 punaṁ sampun paṁeran.[1.091]
 
ø aglis pamicaraniṁ amṙdi
 baṁun ṣ(o)re kaṙyya vus rahina
 kasaputan tiḷmaṁke
 prabaṁkara sumurup
 hadan kə hyaṁ citrarasm[1+]
 maṁlihi buvana
 vusnya ganti turu
 sampun prasida lakṣana
 savaṙnani devatā raka sumaji
 bakitiṁ apitolaḥ[1.092]
 
ø kucəmni śasaṁka lumraḥ
 tejani saṁ hyaṁ haruna,
 pada hyaṁ nini hadan busana rame
 paḍa hadan caru haglis
 vanya habubohan amumuja hasereg.
 hadini kayya viśesa
 pinaka yuni nalika
 mavulu manis aśri pinet ayune
 puṙnama posnyadi niki
 ki siṁamaḍa dukinaṙya hayune[1.093]
 
ø saṁṁ adipravata hadann asuci
 ki siṁamaḍa vusnya kujamas
 denakusut. paśarirane
 gatrani tbiṁni luḥ
 mavacaṇa ri tvis asiṁit.
 raga hasalin vaṙṇa
 surup i (da)gunuṁ
 hanpuṁ kesva tan pgat
 hambəda siraḥ dva tan payatda kami
 hatakitaki yoga[1.094]
 
ø vusnya bilasan makya ṁaṣtuti
 laḥ hayo hadoḥ kitanakivvaṁ
 tumahap kacaru kabeḥ
 kveḥni prasvas pinuṇḍut
 al aguṁ pinaka sakṣi
 tulis yanuman. kroda
 mure romanipun
 kumutug dupa ni saṁgaṙ
 haṁgarumyaṁ kukusi ṣameda vaṁi
 mr̥buk gadani dupa[1.095]
 
ø umuṁ śvaraniṁ gənṭa hararaṁin
 giṁ horagan mvaṁ sapta śvara,
 śaka muni lan pareret
 praṁniṁ puja habaruṁ,
 maviḷtan madyaniṁ laṁit
 tutug iṁṁ antarikṣa,
 puja ṁalunalun
 ḍumatəṁ hyaṁ pañarikan
 ra kaki citragotra ki kalaruci
 hyaṁ maṁəṁət rovvaṁnya[1.096]
 
ø tlasniṁ palalavə haṁiriṁ
 ki siṁamadā sampunya vesva
 daluvaṁ maka sanḍaṁe
 saṁ hyaṁ braja suməmbuṙ
 gr̥ḥ lamat munya ṁukuli
 kətuga tan karasa,
 (t)eja gəṁ sumunu,
 sumiriṙ saṁ hyaṁṁ anila,
 kadi kavṁan iṁ saṁṁ añaṙ tumaki
 brata(ka) śukla niṙmala[1.097]
 
ø saṁṁ adigurv amutəṙ ganitri
 sinuda mula tatvaniṁ tapa,
 vus paripuṙnna śinare
 nughrahaniṁ saṁ guru,
 pinaraban ki suravani,
 sampun yanaḍaṁ bava
 haməvəhi bagus.,
 cumək pantə(nna)s tan ahivaṁ
 kavṁan. cipta sakveḥniṁ para kili
 salaṁ smu riṁṁ ulat.[1.098]
 
ø sami tumahap ada ligiḥ
 sakveḥniṁ śikṣva vadon lavan lanaṁ
 tan ana niṁ vvaṁ len.
 tlas. keku sagunuṁ
 kakən mitra denira saṁṁ adi
 gur√ vi(-)(n)oṁṁi laḃa,
 huptiniṁ batuṙ
 habniṁ tan karakətan.
 tka luṁa hakveḥ pamətuniṁ dami
 paran.dene kasihan.
 // 0 // puh vitani paṁgalaṁ // 0 //[1.099]
 
  leleda pamaṙṇanisun kaki
 dyani vivaha maṁkya luvaran.
 dorani kavi rumave
 saṁ sikṣa dan pamuhun
 haṁecani pa hyaṁ giri
 denprayatnaṁ avan
 bapa tanayanaku
 datan. koniṁa neṁ maṙgi
 prapti visma tan dma hucapən maniḥ
 saṁ jyaḥ lima saṁaraṁ[2.001]
 
ø asr̥t lampaḥhira ni varini
 maṁga tan. tka paṁubonan
 ṣuk. (ka)skaṙ praṇa vi ge
 ni vaṙṇa manḍag maṁu
 ni rumita śabdanya siṁit
 kaya kaya tumuta
 saṁ añaṙr aviku
 kaṁṁ arab ṣurajaya
 nora eraṁ ni taki muliḥ hanaṁis.
 dr̥sni vaspa sinamaṙ[2.002]
 
ø lviḥ tr̥snaniṁ ati kajahit
 kaṁ minaka yvani vacanasrama
 ni (ra)vita ṣamake parabe
 lviṙ tanpatmaḥ ragha pruḥ
 ṣurajaya (ka)ciptaṁ ati
 vus vano hamandaha
 tan intya ṣanipun
 lagi savaṁ pajapaja
 patibrata kasmaraniṁ ar̥p ṣakt..
 n..sta kuniṁana[2.003]
 
ø taṁiḥ yen vaṙṇanən ṣaṁ akiki
 lalu ravuḥ ri paṁubonan
 kunaṁ kaṁṁ ucapa lviṙre
 surajayaneṁ batuṙ
 datan ṣimpaṁ rasaniṁ ati
 jñaṇa nugal tan luvaṙ
 hamriḥ saṁ hyaṁṁ ayu
 prasidahaniṁ atapa
 tanpa cipta yen ṣitmon i pavestri
 mapan lagya babakal.[2.004]
 
ø prayani manaḥ hamriḥ kasaktin
 gəṁṇiṁ tata lamon karasa
 nisṭane duk ana ṁare
 katigal i yayaḥ hibu
 kadaṁ vraga(ta) tan ana sudi
 panisṭani lampaḥ
 hikaṁ minaka tutuṙ
 haṁi si maṁsa tulusa
 surajaya kaṁsaṁkala pavestri
 havaki ragha kanya[2.005]
 
ø tan lyan paṁimuṙriṁ alampaḥhi
 sira saṁ kavasa hudakṣi
 jyaḥ minaka pamuruṁṁ
 linbuṙ tan asamun.
  haneṁ cipta hamighnani
 haṁel minaka lavan
 denira saṁ viku
 tuhu dinulur i sukma
 haṁlampaḥhi tuhu denira (ta)virati
 ka luputeṁ bacaṇa[2.006]
 
ø ki surajaya koniṁan. ḍmit
 ri polaḥhe ri lukv atapa
 havakdaṙma huki re
 palapatiṁ pamuvus
 pituṁ dina lavase hamriḥ
 tan amaṁgiḥ virasa
 pamatəsi laku
 saṁṁ ady anamun vacana
 smimpəna saṁ hyaṁṁ aṙka r̥p tika vṁi
 r̥mə taṁini vulan.[2.007]
 
ø saṁṁ adīguru ṁucap iṁ bit
 kinevaka deni bahu sikṣya
 ki siṁamaḍa tameṁ re
 kalanvan ki salimut
 manaliṁa saṁ sipta gati
 paḍaṁani vr̥daya
 paṁəṁni laku
 pu surajaya vinaraḥ
 sabda kapala ma⟨?⟩vaniṁ alampaḥhi
 saṁṣaya vruhe nahya[2.008]
 
ø tan lyan. bapa ḷkasṇiṁ akikin
 ragha nastiti jati byatara
 hayyakeḥ syaraniṁ amet.
 baghna kaki ri vuvus.
 raganira hukiḥyən kaki
 doha(pa)ni pacandriya
 tanparimu
 ṁapusi raja ḥ
 vtuni sabda hala hayu
 denpumukṣaṁ vr̥daya[2.009]
 
ø manaḥta laṁgəṁ lila mahniṁ
 saṁ kacakrabava ni buvana
 saṁ ala saḥhna kabeḥ
 r̥gəp ṣila rahayu
 sambi praya bapa gugu..
 haja gave titiṁha
 lampaḥ denasamun
 ṣikar̥p bayu viseṣa
 tapa brata denvani haṁel aṁliḥ
 təmpuhi paṁavasa[2.010]
 
ø lavan ma ḍapuriṁ akan
 denpun.keku panugaliṁ ragha
 priḥ kaki hayo lṁa
 vulik iṁ asamun.
 jñananira humoriṁ alit.
 vnaṁ sakamakama
 punikaja luput.
 vṁani na ṁambara
 simpənana putusiṁ agave sadḍi
 yeku ḍapuṙri raga[2.011]
 
ø denṣavṁi ṁoṁ tatane kaki
 paṁrañcana pan maṣa həntiṁa
 palapat iku harane
 vana svaranaku
 pamatəse mevəḥ harusit
 haron ṣi lampaḥhana
 vuvusku nakisn
 payunən bapa manaḥta
 hayvage kumavi ṁavruḥheṁ sandi
 maṁsa vuruṁvuṁṁa[2.012]
 
ø voṁṁ anom ajage kumavi
 tan vruḥ kalavan. rovaṁ
 tan ṣipi bapa rusite
 saṁṁ amaṁgiḥ phalaku
 tuhu gampaṁ lamon pavr̥ti
 saṁ kṣya tumarima
 samevakaṁ guru
 mavaraheṁ sabda lila
 tanpa klṙ saṁṁ adi tuhu jatini
 havis kaṁ maṁkanaha[2.013]
 
ø ki surajaya vkasku kak[1+]
 salimutanayanku bapa
 denṭlas denira kabeḥ
 sakeḥni vidya ptus
 makadya(-)na hisini kəṇḍi
 kita bapa vikana
 sakveḥniṁ paṁavruḥ
 haṁiṁ sampun kataragal.
 lampaḥhana natare depunabakti
 pəsunən raghanira[2.014]
 
ø haja ta sakti bakti hyaṁ vidi
 yoga samadḍi lakṣakna
 tatakinən ayya kle
 esuk ṣore pinayu
 cipta lanaṁ siḍmən kaki
 tan vinehan prapaca
 sinamun i tutuṙ
 natariṁṁ amriḥ nughraha
 śarira ka nastapa haṁel aṁliḥ
 lampaḥ  sinarasara[2.015]
 
ø yen vus kavasanavane kaki
 samana kita ṁukiha sabda
 pikəkəsi laku kabeḥ
 panaṁsaṁyani tutuṙ
 micarani sabda gati
 pravəcani buvaṇa
 lamon vus katəmu
 rira maṁgiḥ pakenak
 ṣurajaya lakoni kaṁ kavirati
 tosni ka brata laṇa[2.016]
 
ø mevəḥ vruḥha sarini sandi
 pati patitisni rupa vaṙṇa
 pan orana katmune
 man kitha viti vruḥ
 pamisesaniṁ pati hurip
 ṣurupiṁ divaṁkara
 tugal ranipun.
 buvaṇa maṁka sarira
 maṙmaniṁ aturu knaṁ aṁipi
 jñana (ka)di siluman.[2.017]
 
ø phalakṣanani vikv amet (ta)ṣari
 t kagivaṁ deniṁ upar̥ṁga
 hatitaḥ rat ṣahisine
 rasmi vaṙna katutuṙ
 śavisayani pacadəki
 sr̥ṁni driya kasaa[1+]
 prayatna tan ṣurud.
 sumiriṙ jña(ṇa) malila
 surajaya bapa depunkahu[1+]iḥ
 vijiliṁ saṁ hyaṁ sastra[2.018]
 
ø aṁel maṙganira saṁṁ amaṁṁgiḥ,
 muṙ jñamat datan kəneṁṁ upaya
 mevəḥ haṁrusit pranaḥe
 pinet. nora katmu
 sinamadi bisamet ṣilib.
 panamaṙr i vacana
 tan. kna pinuluṙ
 maṁkana kaki riṁ raga
 kaliṁṁane hayyage pinriḥ saṁṁ alit
 voṁṁ anom tan vun lupa[2.019]
 
ø balikan pləṁṁən rahina vṁi
 prakasanən kaki raganira
 paṁruvat mala samake
 ḷkasiṁ amet ayu
 dana kaya guna kasakṭen
 hatəkən ṣaṁ  hyaṁ sastra
 paṁipuk manaḥ hiku
 phalapatira sa vusman
 ṣa prasida kaṙyya təpa talupi
 mugiṁ saghya karuṇa[2.020]
 
ø lkasaknaṁ atakitaki
 doḥhkna bapa dr̥mba mohanira
 sahna savisayane
 raja tamaḥ sinamun.
 tr̥sna lulut prihən pa(na)teni
 daranakna ri manaḥ
 r̥gəp ka raḥhayun
 ṣr̥ṁ musuḥ haneṁ ag(ə)a
 denprayatna kasihan maka tatali
 hakəmba sisihana[2.021]
 
ø suraja denprayatna kaki
 lkasni yoga sakti vikrama
 puṙvalakara sajane
 ghḍeyaṁ karahanaku
 dakṣinalakara kaki
 na mantara
 pracima nalimuṙ
 bayabyana ṁabayutan
 hutara sunya madya kaky ana kr̥ti
 denṣama kasogata[2.022]
 
ø punapa tutugalan iki
 ḍuḥ kasilib kitanakivaṁṁ
 paṁ pamcahane
 ragha lila niṙvastu
 surajaya tvəsira śan.di
 pramucite ṁambara
 pajapajanipun
 ṣiṁ vruḥ s(ə)arini buhana[2.023]
 
ø balikan pələṁ rahina vṁi
 prakasanən kaki raganira
 paruvat mala samake
 lkasiṁṁ amet ayu,
 dana kaya guna kasaktin
 hatənkən., saṁ hyaṁ sastra
 paṁipuk manaḥ, hiku
 palapatira saṁ vusman
 saṁ prasida hakaṙyyā tipa talupi
 mugviṁ sagha karuna[2.020]
 
ø lkasakneṁṁ atakitaki,
 doḥhəna bapa dr̥mba mohanira
 sahna saviṣayane
 raja tamaḥ sinamun.
 tr̥sna lulut. prihən pateni
 daranakna riṁ manaḥ
 r̥gəp kaṁ raḥhayuḥ
 sr̥ṁniṁ musuḥ haneṁṁ aga
 deprayatna kasihan maka tatali
 hakəmba siniṁsətan.[2.021]
 
ø śurajaya denprayatna kaki
 lkasiṁ yoga śakti vikramma
 puṙvvalakara saji ne
 gḍeya karahanaku
 dakṣinalakara kaki
 naritv amantara
 pracima nalimuṙ
 bayabvana ṁabuyutan
 hutaraṙ sunya madva kaṙna kr̥tti
 densamva kaśogatan.[2.022]
 
ø punapa tutugallan iki
 ḍuḥ kasilib kitanakivvaṁ
 hagampaṁ pamacaḥhane
 raga lila niṙvastu
 śurajayā tvisira san.di
 pramucita ṁambara
 pajapajanipun.
 saṁ vruḥ sariniṁ buvana,
 lviṙr aṙca manik. pramudita mahniṁ
 śinikəp kavi muḍa[2.023]
 
ø nahan pitutuṙrira saṁṁ adi
 guru, varaḥ tatvaniṁ pamarasa,
 dalu masaniṁṁ agotek.
 śurajaya hati kabutuḥ
 hayyatara madyaniṁ latri,
 hyaṁ sasaka gacaran.,
 saṁ guru hamuvus.,
 ki surajayanakkivvaṁ,
 bavalaksanakna dennamisani
 hiḍəp haja dopara[2.024]
 
ø lah asir̥p makvanakmami
 sadalu samasaniṁ pramuśita
 sabda tann ana tlage
 haja tan kapituhu,
 iṁətiṁət ayo lali,
 śurajaya den.kna
 de ntaṁon manaḥ,
 tlasniṁ saṁṁ ady avaraḥ
 sampuna matuk. śakṣana hadan aguliṁ
 śurajaya keməṁan.[2.025]
 
ø haprapañca panaṙkaniṁ kavi
 viniveka paśraṁniṁ vacana,
 savṁi tan kəna kule
 saṁcipta hayu kaṁ ketuṁ
 harasaṁel. vr̥diniṁ ati
 ciptane karivṁan.,
 śurajaya tan. vruḥ
 palayuniṁ kaṁ vacana
 tan koniṁaheṁ vṁi rahina mana
 hyaṁṁ aruna smu baṁ[2.026]
 
ø rahina tatas. doraniṁ kavi
 hnəṁṁakna ki sura(da)jaya,
 haṁurateni halot aṁṁel.
 hana gantiniṁ vuvus.
 kavaṙnaha ki daṙmmakavi
 kasuśra tama gama
 laṁit. śvaranipun
 satata guṁṁakən tiga,
 sampun. tlas karakut iṁ babad vasit
 haṁin tapa ñumana[2.027]
 
ø tann apiṁgiṁ sabda kumalaviḥ
 yen sənevaka deniṁ bahu sikṣva
 makin tan ṣurud. sabdane
 saṁ katon saṁ karuṁu,
 nisṭa pala kaṁ derasani,
 pravəñcaniṁ buvana,
 tapaniṁ laku
 surupniṁ raditva vulan.
 ø viniveka huripniṁ rahina vṁi
 haṁaku vruḥh iṁ avak[2.028]
 
gəntiṁ tan pgat., vacana mijil
 vinava,(dadan.) den.vava riṁ sambarana,
 denguṁṁakən. riṁ polaḥhe
 lalavuhe haṁinum.
 saṁ hyaṁ daṙmma kaṁ derasani,
 susaṁ śoṁaṙ paṭelaṁ,
 vinava havuru,
 mesəm saṁ pratame rasa
 hamihaṙsa vacana kve tanpa samiṙ
 solaḥhe kaya hiya[2.029]
 
ø pinisigiḥ tan ana mopogi
 yen amiveka daṙmma hupaya,
 makinn aluhuṙ śvarane
 idəp kaṁ duruṁ vəruḥ
 kasaṁsayan manaḥhe brati,
 hakveḥ baktv amulava,
 haśoṙ manahipun.,
 kna si muḍa hiḍəpan
 haduluri kr̥tisamayane lviḥ
 maṙmmane magiḥ laba[2.030]
 
ø hana naya lalanaṁ pinuji
 hatvanta listuhayuniṁ rupa,
 hapasaṁ jaja vayahe
 kakaṙsana pamulu
 pamalihaniṁṁ apsari
 kusumaniṁ vidaṁgana
 dibva nurun
 piniḍaniṁ suralaya,
 kadya miḍa manusa śiliḥśiliḥ
 daṙmmakavi mavan.[2.031]
 
ø hantuk. nughraha vr̥tiniṁ kavi
 pinarisuda brata niṙmmala,
 biniśekayu sinaren.
 lalayaṁaniṁ karum.
 pinaraban ni tejasari,
 vinaraḥ tvasniṁ rena,
 daṙmma muruk
 lviṙniṁ sabda mahaprana,
 hantvata piniṁitira ki daṙmmakavi
 maṙmma tanayanira[2.032]
 
ø ni tejasari sampun amagiḥ
 vvaṁsitira saṁ prasidakaṙya
 brata minaka nataṙre,
 saktisakti vinaṁun
 riṁ voṁṁ ayu vatək sisiriḥ
 makin rupa sumilaḥ
 jatmika budy alu
 tan bisaman kasaṙgga
 haṁi hana dennati kacipteṁṁ ati pratijñani ruṁ sa (kadammaga va)
 maya[2.033]
 
ø ki daṙmmakavi mavacanaris
 manaḥ kepvan tumiṁal iṁ vka
 hapit tan ana kaṙsane
 ya ḍuḥ nitv anakisun
 harerena denta sisiriḥ,
 ya masku halabuhana,
 sipi maṙmmanipun
 balikaniny akrammaha
 kveḥniṁ tarunahaśe rupanta nini
 hastam tan parimana[2.034]
 
ø punapa vasananira nini
 halani vvaṁ habudyakən pati
 ni tejasari vuvuśe
 bapayo patikutu,
 sadenira midiya kami
 melik arupa heva,
 kramaha teṁsun.
 pahomah vamaḥha
 lamon ana tləṁniṁ jñana kahisṭi
 daṙmmakavi kemṁə(va)n.[2.035]
 
ø sajalestri paḍa mitutuṙri
 heman.n evə nini dera brata
 saṁ ayy aṁelamon pinet
 hakve vighnaniṁ laku
 riṁ voṁṁ anom tan.vu(ga)n kasilib.
 hamuraṁmuraṁ lampaḥ
 haṁudvakən ka(ha)yun.
 daṙmmaveḥ sukaniṁ raga
 dadi duka luputa deniṁ sapṭik
 hamətyakən vighraha[2.036]
 
ø hapaniṙdvaniṁ brataveḥ juti
 yen tan atuta riṁṁ adiyogva
 yyakti lan orana tvase
 lamon tanpa tut
 panaṁsayaniṁṁ amriḥ kitri
 (la)dulurana byatara,
 mareda pinayu
 ta n uniṁa śolaḥ ri lvan
 hapi tan. vruḥ visesa raga pribudi
 meku rupaniṁ tapa[2.037]
 
ø puna sukaniṁṁ ati
 lamon tuhuniṁṁ amriḥ nughraha,
 haṁiṁ aja tanpa vuse
 hakve par̥ṁəniṁsun
 iṁ vvaṁ vadon lumakv akili
 tansaḥ habəbəsusan
 lakune den.payu
 lamon miyat iṁ lalanaṁ,
 hasmu biṁaṙ lviḥ tan aganeṁ ati
 nora lvan kaṁ denpalaṙ[2.038]
 
ø tan. yogva tilasniṁṁ akikin
 vikv agəndrak brata deniṁ bava,
 dalacaṁ maka pamete
 mantra papantən ginuṁ
 tan makanaha, ni tejasari
 kaṁ tuhuniṁ tapa,
 visaya linabuṙ,
 karasmi tan iṁṁ uniṁa
 haṁi tuṁgal. pri lkasira saṁ kili
 sahaniṁka viśesa[2.039]
 
ø bayu sabda hiḍəpta pateni
 hapann ika hamriḥ karasminniṁ driya,
 sapihana sakaṙpe
 hayvaguṁakən luput.,
 sabda moṁ uniṁa rasmi
 hiḍəp lanaṁ koṭila,
 havis mareṁṁ ayu
 hakveḥ mariṁ duratmaka,
 yen tutana sayakti ragha kagisiṙ
 manasaṙ mareṁṁ ala[2.040]
 
ø mevəḥ kaṁ iṁaranana pusi
 kaṁ tanpa ṁaṙsa, yen jalu tuhan
 hagaga mamayu ḍevek
 tan puru(tanda taling)si denisun.,
 lamon. cliḥ manaḥhe brati
 paḍa dene kaṁelan
 hamoṁ ciptanipun
 (,.)najyana roṁka vantaha,
 lan voṁ lanaṁ yeku tapa purusi
 tan kagivaṁ ṁoṁ manaḥ[2.041]
 
ø sumahur aloni tejasari,
 tan makana śvaraniṁ pratama
 ḍuḥ baya pira kveḥhane
 tan. ketaṁṁa kaṁ lulut
 hulatana sakveḥhi pavestri
 tann aṙṣa heṁ lalanaṁ
 mapiḍahupipun.
 kaṁ tuhuni kumavasa
 mon darana vruḥ pamgatiṁ visaya
 paramaṙtaniṁ ragha[2.042]
 
ø hakveḥ bavaniṁṁ ambək ṣumakti
 rahina vṁi nini ṁa
 yen t(u)an kr̥tisamayane
 dipunprayatneṁ laku,
 nhəṙ mojaṙ ni tejasari
 śvapa bapa vikana
 sajyanən. yen luput.
 savaṁn riṁ sun iṁ lampaḥ,
 sahuniṁ paṁeran. hana ṁavruhi
 hala hayuniṁ ragha[2.043]
 
ø hatvata vacananira nini
 vruḥ palacalacaniṁ saṁ sipta
 baya hədi saṁkane
 maṙmmane tan. kabutuḥ,
 vruḥniṁ naya cipta misani
 laḥ nini dipunavas.
 jaba daḷmmipun.
 prasidakna lampaḥta
 maka paṁibina sanakteku nini
 sira maka kimraṁa[2.044]
 
ø utamanira saṁṁ anom kavi
 tamapi lamon vikani rasa
 tan kapigiṁṁan iṁ ṁ akveḥ
 midəreṁ luhuṙ gunuṁ
 satus tugal. śevu kakaliḥ
 masa kamv amagiḥha
 kaṁ kadyanakisun
 pratvakṣa vikan i naya,
 yyan iṁ rupa saśolaḥhira nirukti
 saksat devaniṁṁ unaṁ[2.045]
 
ø kasayenbuh agəṁṁ rasaniṁṁ ati
 lviṙ sasaka puṙnama neṁ cipta
 make tan. tr̥sna karamen.
 karasikan (--)ṇniṙ lampus
 datan aṙsa rasminiṁṁ asiḥ
 gəṁniṁ visa pinunaḥ
 kalaṁanniṁ lulut.
 karasa deniṁ kasihan
 muṁgiṁṁ aśramma guna kavisṭi
 pinriḥ naraniṁ ḍəṇḍa[2.046]
 
ø hnəṁṁakna ni tejasari
 pgat lampus amiveka daṙmma
 bra(ma)ta minaka nataṙre
 surajaya vinuvus.
 kaliḥ tahun tumakitaki
 brata dagan iṁ tuhan
 habaktiy atukuḥ,
 hagəṁ panaṙkaniṁ daya
 hatitaḥ, kadaṁ vraga nora katoliḥ
 lampus rasaniṁ jñana[2.047]
 
ø tlas parikramaniṁṁ akikin.
 hanut ṣarasaniṁ saśtragama,
 ḍapuṙriṁ tatva vruḥ kabeḥ
 baka(ta) lavan pamutus
 jayeṁ śastra tameṁ pajahit
 kavi basa rinasa
 vruḥ parupəkipun
 pratvakṣa ṁikət pralambaṁ
 vruḥ sarasaniṁ candrama śvara sandi
 mahaṙdikaniṁ ñana[2.048]
 
ø vus kavəntaṙ kaloka prakavi
 ki surajaya, vus pi nigun(u)a
 vivara tan. kna pinet
 tiga nayananipun.
 mapan. vr̥tinira ṁuni
 vijiliṁṁ apakaṙyya
 hamalvani laku
 vinoṁṁi vidya ṁambara
 maṙmmane tann aṁel amituturi
 viv(ka)eka haneṁ vr̥daya[2.049]
 
ø sakveniṁ sakala kahesṭi
 vruḥ riṁ tatva kamulaniṁ praja
 śuyya sakala
 məlok milviṙ mvaṁ tərus
 viniveka sakalaniṁ bumi,
 pinet liṁniṁṁ avantaḥ
 sampun paḍa putus.
 bodan lan. bumi vindana.
 kr̥mpaniṁ praja lviṙniṁ kalaburu śri
 pasisintan. vus ketaṁ[2.050]
 
ø vivaraniṁ manaḥ vr̥di hati,
 pamurukaniṁ sanak saṁnakala,
 paḍa hatunpa gocarane
 dumeḥ budinya ruru
 lanaṁ vadon. hakveh asu(ja)ji
 deniṁ pratameṁ kaṙyya
 rupane habagus.
 prakosa tuṙ pragivaka,
 budi bocaḥ satata vikan iṁṁ ariṁ
 hasuṁ tr̥sniṁ jñana[2.051]
 
ø punapa paracananiṁ kavi
 sampun kapuraṁ vijiliṁ sabda
 ki surajaya tameṁ reḥ
 kaviḷt iṁ panjaṁ kiduṁ
 guru lagu, sasana keriṁ
 hasṭagana pinəcaṙ
 skaṙ sapaṁipun
 maṙmma lampus kavr̥di
 pakneṁ niṁtvakara muṙtiniṁ sandi
 paliga vruḥ niṁtvanṣa[2.052]
 
ø dibvaniṁ guna lviṙ tanpa cantri
 tlas keku rasaraniṁ rupa,
 patutugala(-)(n)e kane kabeḥ
 pravakanḍa rinatus
 viniveka vr̥cita niti
 gama ta kumalamaṙ
 vite vus katamu
 haṁi lagi karivṁi
 ki surajaya kar̥pe mariṁ
 saṁ hyaṁ daṙmma koniṁa[2.053]
 
ø viniveka śolaḥ riṁṁ akikin
 tanpa vkas. deniṁ kapratakṣan
 daṙma kalaṁon arane
 ñana kadi kaduhuṁ
 mapan tan vruḥ tvasni sabdalit
 nira nika viguna
 pəkəkəśe tan. vruḥ,
 kaṁ tinugvaniṁṁ atapa
 lagi mayoṁ jatine duruṁ kapaṁgiḥ
 mandəg iṁ pajapaja[2.054]
 
ø surajaya haṁukiḥ tanpa poliḥ
 saṁṁ adigurva tan pitaya
 reḥniṁ lagvanom vayahe
 manavi tan paremut
 saṁ vinaṁsit vaśesa tan mijil
 manaḥ makin saṁsaya
 śurajaya muvus.
 haḷp śvaraniṁ vacana,
 paṁeran sinuṁṁann aṙtva
 nughrahaniṁ vacana[2.055]
 
ø haśr̥ śvaranira ṁasiḥhasiḥ
 punapa yakti vasananiṁ raga,
 saṁsaya tanpa reḥ
 kadv aganiṁ lumaku
 tan. vruḥ maṙga pu śuravani,
 hamalapaḥ vinaṁan
 virasa kaṁ tuhu
 sikapaniṁṁ amriḥ sunya
 pun ṣurajaya, ṁisṭi nughraha lviḥ
 ṣahaniṁ dasamala[2.056]
 
ø nora lvan pavarahisun kaki
 hayva kveḥ bapa ḃava rinakṣa
 hapan iku bapa haveḥ
 haṁel sabavaniṁ saṁ viku
 ligəṁ manaḥ hamava hniṁ
 satvaniṁ tapa brata
 niṙmalaranipun.,
 bvantara mukti karuna,
 vkasiṁṁ ajidaṙmma norana maniḥ
 samunən. raganira[2.057]
 
ø sahan iṁ dvara jutiniṁṁ ati
 kaparamaṙtan.
 kr̥tavara budine
 ya ta sinəgv aviku
 tuhu haṁel bapa saṁ r̥si,
 tan.kna riṁ dopara
 prabedaniṁ laku
 dora kaṁṁ aveḥ pataka,
 lamon dahat hagave laraniṁṁ ati
 papane tan pahiṁan.[2.058]
 
ø sira saṁ kavasa mutəṙ sandi
 sampun keku vijiliṁ bacana
 yoga maka takise
 hatmək. budi harum
 prayatnasoṙ vtuniṁ titiṙ
 hakveḥ minaka lavan
 saṁṁ asadya hayu
 saṁ kavəṁka neṁ buvana
 surajay(u)a maka musuḥhiṁ akikin
 pañindrani viśesa[2.059]
 
ø ki surajaya tuhu kasilib.
 tan. vruḥ yen aneṁ ragha visesa.
 kaṁ densaṁśayakən make
 tumut saparannipun
 haṁi tan. vruḥ ki surajaya
 jatiniṁ ragha vnaṁ
 maṙmma ne kabutuḥ,
 humoṙriṁ jiva pr̥mana
 tuhv agampaṁ tr̥snasiḥ makana nilib.
 saṁ hyaṁ taya siluman.[2.060]
 
ø ki surajayanakisun kaki
 vaneḥ saṁ vruḥ tatvaniṁ purusa
 pamuraṁniṁ dḍaṙmma pinet.
 mevə bapa riṁ pamutu(ta)(ś).
 yen tan atut. glaṙ sayakti
 ñumaneṁ buvana,
 tann apik iṁ laku
 hadikara saṁucap.
 sabda lapas tapa brata dencampahi
 hagila riṁ pustaka[2.061]
 
ø tan makana śvaraniṁṁ amaṁgiḥ
 sastra vitiṁ sabda kamotaman
 saṁ kocap hədi parane
 maka pavinyaniṁpun.
 hulatana goraveṁṁ ati
 kaṁ tan kataman., sastra
 vuvusiṁṁ apuguṁ
 hagileṁ pra pustaka
 daliḥhane muḍa kuṁ tuṙ kumalavviḥ
 kasmala budya ilaṁ[2.062]
 
ø nadyan. tlasa hisiniṁ bummi
 paracanani kavv aṁambara
 yen tan atut iṁ polahe
 hanom kitanakisun
 lagi mendra prapaca kanti
 lula śoṁaṙ pranesan
 hayya tan parimut.
 mevəḥ riṁ daṙmma prakamva
 pan alaraṁ suṁana śari sadəmi
 vətuniṁ jativaraḥ[2.063]
 
ø laḥ tarimanən de ntayo lali
 śurajaya glariṁ vacana
 ṁoṁ tatane kamulane
 r̥  ṁər̥ṁə dipunputus
 pamalyaniṁ leka niṙ dadi
 viseṣa vaṙnna lila
 hamitvakən. ḃayu
 sabda hiḍəp lavan pramana,
 ya ta pinəñcaṙ minaka śiniṁ bummi
 tvasniṁ tiva śarira[2.064]
 
ø makana bapa tatvaniṁ visik
 ṣira saṁṁ anmuniṁ visesa
 pann iya hiku parane
 paṁulihaniṁ bayu
 sukmavara śarira jati
 kavasabota ḍaṁan.
 haniṙrakən tuduḥ
 vnaṁ ṁalah ana nora
 minaka rupa raṙvalit.
 vaṙnagəṁ saḃuvana[2.065]
 
ø ki surajaya viveka ṁiriṁ
 manampani śabda mahaprana,
 vus kasariraṁ atine
 haṁi lagi kabutuḥ
 sampune vinaraḥ jati
 daya(kya) lviṙ pinadaman
 hamihaṙsa vuvus.
 panaśayaniṁ vr̥da,
 pavarahira hyaṁ paṁuvusan. kesṭi
 duk vahune suməka[2.066]
 
ø tinuna livat. śvarane pinañji
 saṁ maha muni kadya carita,
 tinata vinḍaṙ beḥ
 palayuniṁ pajəmuṙ
 hulatana vulikən kaki,
 (mana) hamaniya buvana
 loṙ kalavan kidul.
 pgati kulon lan vetan.
 surajaya kəṇḍəṁṁə vkasniṁ bumi
 pilihana kaṁṁ iya[2.067]
 
ø ki surajaya mnəṁ tanpa liṁ
 dadi mayoṁ rasaniṁ vr̥daya
 ke vəhan. jñana mirage
 śuməṁ maredannipun.
 deniṁ(ba) sabda kaguṁan. samiṙ
 tan amisani daya
 śvarakve karuṁu,
 prapañcati gavṁan.
 viniveka riṁ daḷme vəḥ harusit
 kaṁ vr̥di yeṁ vr̥daya[2.068]
 
ø paran vasananiṁṁ aneṁṁ aṙdi
 hanut lampahira saṁ prasida
 milv amriḥ tan vruḥ tgəse
 haṁin manḍəg aṁruṁu
 sabda jaḃa tan. tkeṁṁ ati
 gəṁniṁ cipta saṁsaya
 sumevaka tan pantuk
 h(e)nakan iṁsun luṁaha
 paran paraniṁ ragha ṁulati
 kapagiya lamaran.[2.069]
 
ø pun ṣurajaya hanḍa pamit
 hatya nuta kaṙsaniṁ vr̥daya
 saṁsaya vikan iṁ rame
 pranahaniṁṁ alaṁut.,
 śriniṁ aṙdi vetani kavi
 saṁ hyaṁ raja pravata
 kaṙsaniṁ lumaku
 vr̥taniṁṁ anaraveca
 kanuraghaniṁ tapa sinəguḥ lviḥh
 aṙdi tigaṁ sayana[2.070]
 
ø hakveḥ dalanniṁ saṁ kahesṭi
 śr̥garaniṁ pravatañaṙ ḍataṁ
 pira(va) lavasipun make
 haṙdy añaṙ pamuruju
 niṙ taya haja luṁa hasəpi
 hyaṁ suṙya sama
 prabavaniṁ gunuṁ,
 ranak. hyaṁ hapti vikana,
 pada hyaṁ giri mavacana hapiṁit
 hatagəḥ pramuṙsita[2.071]
 
ø ki śurajaya kamv aṁalaṁi
 papaniṁ guru yen atitaḥha
 , hiḍəpən bapa ṁoṁ make
 sampun agvanakisun.
 daniṁ maṙgga duṙggama rusit
 ramanta vañcak daṙyya
 lampaḥh eman evuḥ
 priganiṁ bumi dopara
 hapramuka voṁ make tanpa kekeriṁ
 pañcamantra denulaḥ[2.072]
 
ø hamasakən ranakira lalis.
 pun ṣurajaya haṁadu titaḥ
 saṁsaya midəṙreṁ ṁare (sa)
 pasaṁtabva prasadu
 manaḥ lan aṁudyakə (nta)n kapti
 gəṁniṁ jñana(ma) ṁambara
 tan. kna pinəkul
 laḥ bapa kadva ṁapaha
 yen kita haṙsa hamoṁ mendraniṁ budi
 tulusakna sira[2.073]
 
ø haṁi paməkasiṁsun kaki
 satata dipunprayatna lampaḥta
 yo kumalṁe
 dipunpratameṁ smu
 budi solaḥ kakv aja silib.
 rehiṁ amet ṣadana,
 paṁimuṙriṁ laku
 samar amoṙr avighna
 balanira samva nukr̥taniki
 mvaṁ kakveḥhan. gegeyoṁan.[2.074]
 
ø lamun ṣampun. svəḥ hamoṁ budi
 hanuvuki saṁsayaniṁ raga
 hanuti cipta karamen
 haja tann ababatuṙ
 niṙ ta lapaḥ miriṁ bumi
 satata kakocivan
 saṁ tapa halaṁut
 kasirihan. denniṁ jagat
 saṁṁ aṁeca tan. vriṁ kramma hanak mami
 mnaṁ saṁ kadunuṁṁan.[2.075]
 
ø dasa kramaniṁṁ alalaṁ bummi
 denpuprayatna rinaya kramma
 raghanta  denpuvany aṁel.
 navi kampiṙr iṁ ḍukuḥ
 r̥gəp ḍe nta kaṁ śilayukti
 priḥ cipta manehara,
 solaḥta dennalus
 saṁghya karunā dekna
 ki surajaya dipunvikan iṁ aṁiriṁ
 madura heṁ vacana[2.076]
 
ø manavv ana manaśayeṁ gati
 nadyan kita vinehi paṁucap.
 śora na norana palane
 pisiḥ(ha)giḥhniṁ vuvus
 deprayatnaha riṁ budi
 ragha denvani haṇḍap.
 yogantaja surud
 cupən. vətuniṁ visva
 laḥ bapa ṁhiṁətiṁət ayo lali
 denprayatna[2.077]
 
ø sampun. tlas. dennira mituturi
 hadan pamuhun ki sura(ka)jaya
 hatuṙ səmbaḥ tan asuve
 maṁaṙcamaneṁ guru
 hasmu kepva cipta saṁ adi
 tr̥sna maṁun saṁsaya
 mandra kəmbəṁniṁ luḥ
 sakveḥniṁ sanak pula
 sami tr̥sna kapulut ra(ra)śaniṁṁ ati
 maṙmma sapaṁubonan.[2.078]
 
ø haṁaməṙ lampaḥ datan apr̥gi
 lviḥ pyuḥ rasaniṁ daya ka(-)(ḍə)g
 tan vri parane
 layat laris tan ṣurud
 lampaḥhira ki suravani,
 hapralalu havak. braja
 mati huripa teṁsun.,
 hapan tan vikaniv anlaḥ
 didinene sarira lamo kapalis
 laḥ kadi punapaha[2.079]
 
ø śaḥ maṙmmaniṁ manaḥ lu(ra)maris vimu(sata) ṙcita (rasa) rasmini
 vr̥  daya
 maṙgarumm aṁuṁaṁ ṁare
 katon paparahipun
 mandra lamat riṁ majapahit
 koṁaṁ daṙmme daṙmmañaṙ
 ki vani hamuvus.
 mona riṁ daḷm pr̥mana,
 tuha laṁə gañjara saṁ vani
 hasoṙ daraneṁ manaḥ[2.080]
 
ø haṁatunantu lakv amatitis.
 viniveka paraniṁṁ aṁeca,
 śaḥ sakiṁṁ aṙdi lampaḥhe
 hanut ṣadavataguṁ
 maṁu mihat ṣaṁṁ amoṁ kapti,
 sadagatv anambayaṁ
 mrik ṣumaṙ kadyatuṙ
 vaṁiniṁ saṙvva kusuma
 lviṙ manaṁoni rum. vuṙyvanniṁ ketaki
 lumraṁ hanilanila[2.081]
 
ø hantvanta laṁəniṁ maṙgga ra(di)n
 hanut gəgəṙ kavi (tgaga)kiṁ juraṁ
 heṙtambaṁ sumyak ṣyarane
 sinraṁ riṁ kukaṁṁ umuṁ
 cuṁgareret muni havanti
 (na) munya ṁukuli maṙgga
 haneṁ tahən ruhuṙ
 haṁrik ṣvaraniṁ canta
 lviṙ makikilayu, sata halasnya saṁgani
 kady ako manoliha[2.082]
 
ø pupuk munya santun lan kaḍasiḥ
 caca mihat kadi magiraṁ
 meñcya riṁ vr̥kṣa gəṁ make
 kadya śetra kukunya mlas ayun.
 ṁr̥sni koci munya raraṁin.,
 kokol kadya taṁara,
 vilisan muni kuṁ
 vr̥go mnəṁ, tanpa valva
 pinḍa kavṁan mulatan kavalagirin.
 muni tapiṁniṁ maṙgga[2.083]
 
ø lapas. lampaḥhe ki suravani
 kveḥniṁ pradesa keriṁ kahaṙsa
 sighra tan surud lampaḥhe
 lumakv asaṁu bañu
 piraṁ di lupukt iṁ butti
 hadukap iṁ nagara
 pnət ṣuku pyuḥ
 hyaṁṁ aṙka dum tiga kilen
 tan kavaṙnnaheṁ maṙgga lakunya laris
 ki vani puḥ kaṁelan.
 //0// puḥ buḃukṣaḥ //[2.084]
 
 //0// taṁe kavaṙṇnaheṁ vuvus
 siṁṁ amoṁ ciptamet laku
 halasalasan kapaṁgiḥ
 kaṁliḥ rasaniṁṁ ati
 kadya maṁgiḥ paṁabtan.
 lṁəṁ alṁə hasimpaṙ
 sakṣana reren (kala)son
 lviṙ tanpa jiva dḍaya voṙ[3.001]
 
ø haliṁgiḥya ṣamahaṙja
 mikiṁṁakən bañu hinum.
 hinupajara kabeḥh iṁṁ
 adoṁbaṁ lan kayupuriṁ
 samipa hana jamiraḥ
 hajajaṙ lan pisaṁ tataṙ
 jagakasturi śiliḥ rok
 hamiḷt iṁ pucaṁṁ anom.[3.002]
 
ø tuṁvaṁniṁ paraṁan loṙriṁ ḍukuḥ
 toyanya muñcaṙ haputiḥ
 muni gumərojoṁ
 haḷpniṁ vuṁkal. śvaranya śraṁ
 gumuruḥ dr̥s humili
 tumibeṁ paraṁroṁ[3.003]
 
ø lalaṁon tinuḍeṁ vatu
 pinarigi taṁ bab(u)atuṙ
 talutak munya ṁidəri
 tarate hasamaṙ ri
 śarasija maṁun ṣkaṙ
 maśara ṁambyakən gaga
 tameṁ ravit saṁṁ agugon
 pratakṣa gave lalaṁon.[3.004]
 
ø sira saṁṁ amuṙvva ḍukuḥ
 lalaśaran sakiṁ gunuṁ
  halampaḥhi haṁavasi
 nastiti tan lupeṁ sandi
 nitva sagiṁ raka haparab
 ki hamoṁragha lviṙ moda
 paṁusini voṁ ma(-)(n)ohara
 hambək tan viroda[3.005]
 
ø binisekaraniṁ kuḍuḥ
 riṁṁ adisukma raḥhayu
 kacaṙyyan ki śuravani
 lumitu vaṙnnaniṁ tulis.,
 halalako ramayana
 papateniṁ kubakaṙnna
 śuraśaran iṁ palugon
 tinub deniṁ vre tan katon.[3.006]
 
ø kacakreṁ ulat saṁ tamu
 denira saṁṁ aluguḥ
 vikan. yen ana tatami
 śakṣana makva madili
 ki vani hanavaḥ, śila
 vruḥ nayakaniṁṁ aṁeca
 tann aluhuṙ vacanasoṙ
 madura sipta ginugon.[3.007]
 
ø laḥ kakv aligiḥha ta pukulun
 di(ṙ)ṁaṙyyan saṁṁ amo kapti
 ti(ta)kaḥhi kaḷson.
 saṁ bagya riṁ dataṁ, hasmu kusut
 hyaṁ kabayan. vahu kampiṙ
 pinḍaniṁṁ alamoṁ.[3.008]
 
ø ki surajaya liṁnyarum
 tan pvaly atanya pukulun.
 karanisun alalis
 saṁśaya hamoṁ saṁkapti
 huni vvaṁ saṁkiṁ pravvata,
 saḥ sakiṁ saṁṁ adituva,
 haṁulatiṁ śvaraniṁ vvaṁ
 tilasiṁṁ amriḥ lalakon.[3.009]
 
ø ki hamoṁraga haluguḥ
 byaksa saṙvva pala nusuṁ
 lampaḥ riṁ saṁṁ añaṙ prapti
 duṙyyan pijətan lan magis
 cacaḥputiḥ saśayadan.
 dibyakveḥ vaṙniṁ raka lyan
 ta leleṙ kacaṁṁ ijjo
 laḥ ta ḍahaṙ saṁ lamoṁ[3.010]
 
ø sampunya saji bañu
 pəpḍək sami haliḥgiḥ
 hanomm anom. vruḥ hiṁ apti
 tameṁ daśaśila yukti
 prasama vikan iṁ naya,
 haṁiriṁ krammaniṁ tuhan
 ki hamoṁraga nyalon
 hasamun tan polv atakon.[3.011]
 
ø laḥ kakv atanduka skul
 denprapta gvaniṁṁ avantur
 akapribudi yo hajriḥ
 denṣakca sampun gigisin
 manavakuṁ salaḥ rasa,
 ki surajaya liṁnyalon.
 makaso kaṙya yen lamoṁ[3.012]
 
ø sampuniṁṁ aḍahaṙ tan asantun
 bogha vus binakta muliḥ
 samv aniga kaṁ voṁ
 kabeḥh hantiga tanya,
 maṙmmaniṁ aṁeca kaki
 pajarəna kateṁṁoṁ,
 punapa bapa sakaniṁ murud.
 halalis sakiṁ vanadri
 jatenana kateṁṁoṁ[3.013]
 
ø tann ana jarunanipun
 kesaḥh hatigal. raḥhayu
 tan vruḥ haṁapusi budi
 pun mitra saṁsaya kaki
 vikana krammaniṁṁ eca,
 vruḥha laniṁṁ aśramma
 hapti vikana kateṁoṁ
 suka duka riṁ alamoṁ[3.014]
 
ø riṁ gunuṁ tanpa babatuṙ
 hamumuṭu(ka)t kaliḥ tahun
 haṁuratyani saṁṁ adi
 kaṁelan kabutaṁ bantiṁ
 hasoṙ kaṁṁ utaṁ sakṣa,
 śarira sarira deniṁ kapuḥhan
 hudan hapan li(śa)nakon.
 hamar̥kakən kaṁṁ adoḥ[3.015]
 
ø riṁṁ  əndi gvaniṁṁ asurud.
 nughrahamet sabda hayu
 manavi kaki riṁ vis
 hakveḥ kavruḥ, hisun kaki
 riṁ kampud miriṁ maṁilen
 kabeḥ sanak pagocaran
 riṁ niṙba(śa)yā kaki katoṁ
 haṁupadesa śa kateṁṁo[3.016]
 
ø sugu(-)t denira muvus.
 mnəṁ tumukul saṁ tamu
 sumimpən vacana niki
 yen aṁucapa riṁṁ ati
 yyakən sanak ṣahənḍəkan
 tugaleṙ sakiṁ niṙbaya,
 hamuvusvaraniralon
 manira yyakən voṁṁ anvam.[3.017]
 
ø hañaṙ ḃaya prapti mumuṭut
 pann i(na)sun tan amnaṁṁi
 kapukuṙ denniṁoṁ
 śavusisun. kesaḥ baya ravuḥ
 ganti sasi praptine
 kaṁ vr̥tani voṁ
 kaliṁane sira kaṁ vinuvus
 kaṁṁ aparab surajaya
 jayeṁ śastra r̥ko[3.018]
 
ø ḍuḥ pasaṁ yogvarinisun
 bagva masku yen ravuh
 lviṙ panuntuniṁ hyaṁ vidi
 kapranaḥ sanak savr̥ti
 reniṁ tugal sapulava,
 hagəṁ rasaniṁ vr̥daya,
 paran kavika(na)nanniṁoṁ
 halami tan mar̥k mako[3.019]
 
ø lamon tan. jnək iṁ gunuṁ
 yayi haja sira laṁut
 haḍuḍukuḥha hi riṁki
 haja vi(la)nalaṁṁ ati
 denira tanpa pəpəraṁ
 malaṙ vvantəna hiriṁ vvaṁ
 yen aḍahaṙ sukət ronḍon
 ṣami kinəmbulan make[3.020]
 
ø hakveḥ bayaniṁ ṁ alaṁut
 haja kḍik ṣukanipun
 ṣ(u)arira yen ṣampun. kr̥ti
 midəṙra nukuha bummi
 hame sukaniṁ ragha,
 tan katənkan pan. vus. titaḥ
 prigadoḥ tan. kna dinon
 hapuvara ragha mayo[3.021]
 
ø śisip səmbəṙ kaki laku
 sira saṁṁ agugvan ḍukuḥ
 hakḍi(da)k deniṁ kasilib.
 lviḥ mon sira bavati
 ṁalaṁla denagama
 ka panudaniṁ mala,
 tanəm tuvuḥ sukət goḍoṁ
 sajataniṁṁ avivikon.[3.022]
 
ø həndy aṁuṙ tapa śaṁ tinut
 haṁe(lala)calan ababatuṙ
 norana dinum piniliḥ
 denira saṁ vus amagiḥ
 luṁa punapeṁṁolatan
 bavatiya tanpa sana,
 haṁi tugal sarani voṁ
 nastiti juga linakon.[3.023]
 
ø ṁdi kaṁ dudokna sami la
 denira saṁ vruḥ hi sarira,
 ra, hulaḥhaniṁ voṁ
 luhuṁ si mon vikan. glaripun.
 saṁṁ amriḥ sida karihin
 saṁ lapa(na)s tan katon.[3.024]
 
ø ki surajaya tapeṁ hyun.
 mnəṁṁ amihaṙsa vuvus.
 yen aṁucapa riṁṁ ati,
 pravikan aṁiriṁ
 satata maḍaṁi daya,
 sumiriṙ jñana mihaṙśa
 tanpa kliṙ śvara vinoṁ
 ki vany aṁukih atakon.[3.025]
 
ø haḷp vijiliṁ pamuvus
 tuluśakna pukulun
 pamilaśaniṁ śarira kaki
 malar a veta mumuri,
 ḍuḥ yayi sampun makana,
 sampun turida riṁ manaḥ
 hadṙs, vacana kateṁoṁ
 hatagəḥ denira lamoṁ[3.026]
 
ø hakveḥ vijiliṁ pamuvus
 durandu śabdanipun
 malaḥ surup saṁ hyaṁ ravi
 laḥ yayi mako muliḥ,
 sami hasare riṁ griya,
 samono deniṁ molaḥkən.
 hamoṁragha daya toḥ,
 honəṁṁ añaṙ raka vanon.[3.027]
 
ø saṁṁ apaliṁgiḥ vus matuk
 saṁ moṁrasmi haduluṙ
 prapti pamaranten kaliḥ
 davəg ta yayv amaranti
 tlas ajinaḥ sayana,
 tiḍəm titis ve kirana,
 prasama sare punaṁ voṁ
 paḍa hadudvan paturvan.[3.028]
 
ø ki śurajaya nunusuṁ
 holiḥhira ṁurateni
 jatenana kateṁoṁ
 manavi kapracayeṁ pamuvus.
 rakanira guru hari
 mapan lagi mayoṁ[3.029]
 
ø ki surajaya hamuvus
 punapeṁṁ ucapukulun
 masa muruda pun. yayi
 hamagiḥya varaḥ jati
 saṁ gurv aṁuci vacana,
 satata ri vṁi nala
 tan jatv avaraḥ daṙmma tos
 haseva kami tan. don.[3.030]
 
ø tan lvan paśraṁniṁ pamuvus.
 saṁṁ adi varaḥhən teṁsun.
 haṁi virati hakikin
 sarira pinatipati
 ki hamoṁraga vacana,
 haṁel natari lumkas
 virati haṁi liṁnakon
 sakanniṁṁ amagiha don.[3.031]
 
ø nora lvan sira lvan ri sun.n
 riṁ kuna dukniṁṁ alaṁut
 haṁukiya sevaka hamriḥ
 rahina vṁi hakurati
 halakoni, habota ḍaṁan
 hamriḥ vṁaniṁ vacana,
 haṁukiḥ kami hatakon
 akula hilaṁ budi soṙ[3.032]
 
ø tan pvalv aṁukiḥ palaku
 (ma)hamit. ṁoṁṁ asana hababatuṙr
 apribudi dady
 ana maṁaməṁ kampəṙ
 tlas ka vukiṙ sagara,
 handum amidi riṁ ampaḥ
 halamoṁ tann aṙṣsa gugon
 raga kasihan linakon.[3.033]
 
ø putusi rasa vus. ḷmbut
 niṙ kapiṁgiṁṁani kavi
 tvatyaniṁ lalakvan
 limpadiṁ kagunan sampun
 cakṣyuḥ salokagamā pinasṭi
 ñumana katon.[3.034]
 
ø irika gvaniṁṁ anmu
 sajati varahən iṁsun
 tvatyaniṁ buvana rusit
 ḍapuṙriṁṁ anuṁ vinasit
 pupusiṁ vaṙnna viśeśa
 vitanniṁ sabda rinasa,
 vr̥citanira saṁ manon
 hamuṙvva gave saṁ katon.[3.035]
 
ø maka pavinihanipun.
 saṁ meṁət datan katuduḥ
 duḥ sapa vikana kaki
 vulikən. denpun.bakit
 sira saṁ vaspadeṁ tiṁal.
 nistaya vruḥha riṁ sira,
 kavasa hanon. tan tinon
 huripiṁ jagat saṁ manon.[3.036]
 
ø rakanira kakv anusuṁ
 vr̥ty aguru raka teṁsun
 kavṁan rasaniṁṁ ati
 denira vaspadeṁṁ urip.
 vruh pamkasiṁ vacana,
 havaraḥ jatiniṁ rupa,
 tumon. ḃakti heṁ raṙrv aṁon
 lamon karuhan kaṁ den.ṁon.[3.037]
 
ø hasuve nora kapagiḥ
 yen petənn iṁ luhuṙ gunuṁ
 denpuraṁ vaniy aṁliḥ
 sampun iṁṁuca kaśaktin
 ṣavaneḥ tugaliṁ ḃava
 jñanane hapaliriṁan.
 haṁalusa vaṙniṁ voṁ
 milu prahiṁ avivikon.[3.038]
 
ø raghane panḍita rupa viku
 hasamaṙ mvanaḥhe cliḥ
 valaka tan katon
 tan rampədakna kaki laku
 ragha ḍevek ṣun vaceni
 tan mulateṁṁ adoḥ[3.039]
 
ø ki surajaya sumahuṙ
 hakḍik sisipipun.
 manira kakv aṁulari
 vaniḥ saṁṁ atakitaki
 hakveḥ viku nora tapa,
 valaka vaṙna panḍita
 bavane dengave ṣoṣoṁ
 budineku hakati caloṙ[3.040]
 
ø nora lyan dennaguhaghu,
 saṁgupnya numbak anumpu
 təguḥ kaṁ derasani
 pulu(ja)kət lavan paṁəciṙ
 luviḥ lamon kaśaja(ṁa)n
 daluvaṁ tan iṁ unaṁa
 kalavisaya vinovoṁ
 laku tapa sayakty adoḥ[3.041]
 
ø norana kapahenipun
 riṁ ṁare lavan riṁ gunuṁ,
 makanaha saṁṁ aṁavaśi
 satata guṁṁa(vaśa)kən vaṁsit
 tann atut. glaṙ ñumana,
 babaru holiḥ roṁ vulan
 milu harasani kuvoṁ
 raga vinastu tkeṁ doḥn.[3.042]
 
ø pari (ṣa)polaḥhe tan. ketaṁ
 pañcadriya sumaput.
 hamiḷt amiganani
 tr̥sna lulut aṁranuhi,
 hasiḥ lulut aṁrajaḥ tamaḥ
 ragane dengave hedan.
 midər aṁon puja caron.
 hamet utaṁ gavenya voṁ[3.043]
 
ø heṁ hana lambaḥ hasuṁsuṁ
 pupuji manaḥhe kuñju(kṣa)k
 pakṣa munaḥ danakitri
 pan tugal sakiṁ prativi
 śvapaveḥ sapa sinuṁan.
 tugal. vr̥tiniṁ sarira,
 mantrane lamon aṁenḍoṁ
 śariniṁṁ imul ginugon.[3.044]
 
ø kaliṁane kaki laku
 saṁ vruḥ pamgatiṁ vuvus
 makin ajana hiṁ isṭi
 tan ana vinastu lviḥ
 punapa ṁelaniṁ śabda
 pan tan saṁu sayatra
 haja ṁucap. dene katon
 kukuśe mlək ṣakeṁ doḥ[3.045]
 
ø utamaniṁ tapa mon katmu
 galuga hasusun. śari
 nariṁṁ taṁ amriḥ don.
 hakveḥ voṁṁ aṁucap lapas. lbut
 haṁi si tan anāniṁ butti
 ragha tumoroṇḍol.[3.046]
 
ki surajaya liṁnyarum.
 vus, krammaniṁ voṁ tumuvuḥ
 śuka duka manaḥ niki,
 sampuniṁ uniṁa kaki
 balikan.(la) tulusakna
 hayya miroṁ
 suda rasanyatiniṁoṁ[3.047]
 
ø haja saṁsayarinisun.
 malaṙ kapagiḥya ṁnu
 sakanniṁṁ ati viṁit.
 śampun yayi valaṁṁ ati
 śalaḥ tugal kavasaha
  rakanira milv abuṁaḥ
 haṁətasa śariraniṁoṁ
 movəḥ hulaḥ riṁ vvaṁṁ anom.[3.048]
 
ø tanpa kliṙ denya muvus.
 vṁani daṙmma rahayu
 ki hamoṁragha sujati,
 ki vany arinisun kaki
 tann akve sabda ṁuniṁa,
 śvapa vitiṁ kamokṣakan.
 duk sira humoriṁ saṁ katon
 ta(tanda taling)n ando pranahe kono[3.049]
 
ø siramriḥ śabda rahayu
 pan sira yayi vitipun
 babane lamo kasilib.
 pan sira vitira sada,
 śvapameth ṣvapeṁṁulatan.
 tuṁgal vijili sarira,
 kaṁṁ akveḥ bapa svama niṙ don
 magəṁ pamastuniṁ voṁ[3.050]
 
ø kamulaniṁkv aranipun
 śariraka yva kumuḥ
 punika vr̥dḍanən maniṁ
 patitisniṁṁ urip
 ala(ra)ruptiṁ tigamaya,
 śarira tan kakəmulan
 kuruṁan maṁkin tan katon
 niṙ sakiṁ jagat mur adoḥ[3.051]
 
ø madyaniṁ vṁa yasamun
 tiḍəmniṁ sakutukutu,
 ki surajaya mamagiḥ
 mas miraḥ komala manik
 vinaraḥ jatiniṁ sabda,
 tann aṁel, vus katarima,
 katmu śaṁsayanya,
 mupṭikaniṁ ragha vin(va)oṁ[3.052]
 
ø ta koniṁaheṁ pamuvus
 ri vṁi paṁucapisun.
 ki surajaya vinisik
 denira ki hamoṁṁbudi
 hnəṁṁakna sakṣana,
 gantyaniṁ jñana ṁambara,
 handalame śvaranyavoṙ
 doraniṁ kavy apet laṁon.[3.053]
 
ø ki daṙmmakavi valv ananeṁsun.
 saśomaḥ tan lvan kahisṭi
 ki hamoraghadoḥ,
 halami tan mareṁ ḍukuḥ
 satahun tapa tutu
 honəṁ brata viro[3.054]
 
ø havuṁuha hanakisun
 paravan aja boturu,
 hataṁi ni tejaśari,
 halus amimiru vastra
 hamuvus tan karakasa,
 grahita rasaniṁ manaḥ
 hapiñḍa maras kateṁṁoṁ
 sarira lupa tan vriṁ ton.[3.055]
 
ø hatutuṙ supənnaniṁpun
 haṁipi hala kateṁśun
 paran ipenira nini,
 haṁipi hana voṁ prapti
 hamaya(ga) naga duk. tka
 dadi hatmahan vulan
 lagi haburu hiṁriṁ ṁoṁ
 hamiḷt dadi tan katon.[3.056]
 
ø haparan vaṙnane voṁṁ iku
 panḍita hanom abagus.
 jatmika śolaḥ niki
 kajahit rasaniṁṁ ati
 vr̥tinya nukmakən rimaṁ
 tan tutug denya vacana
 hanuli luṁa tanpa vot
 haṁalamalami panon.[3.057]
 
ø hana dene saṁ(ya)saya hanakiṁsun
 ṣupnanreku nini
 laḥ(na) samunən mako
 vus aja sinabda kaṁ puniku,
 dulurana śa(śa)kiṁ ḃakbi
 puja brata vinoṁ[3.058]
 
ø katunna kitanakisun
 manira tijoha ḍukuḥ
 halavas kakaṁṁira nini,
 halavas isun tan prapti
 mara ki hamoṁragha,
 hagugvan iṁṁ adisukma,
 halami ṁoṁ tann atijo
 haruṁva laba ki hamoṁ[3.059]
 
ø baḃaṁ vetan pun titimuṙ
 ka śatha kukuruyu,
 haśraṁśraṁṁan ṣvaraniki
 hasagani par̥ṁ muni,
 śvaraniṁ paksi hamijaḥ,
 humuṁ śvaraniṁṁ agəntaṁ
 riṁ tani rahina mako
 su(la)milib vintaṁ tan katon.[3.060]
 
ø paḍa babaṙyyan tumurun
 sakveniṁ para maṁu
 hamet bras mari ra tani,
 kasinomanyalitalit
 prasama mikul gabahe
 saśomaḥ paḍa mr̥dana,
 hatak vinaḍahan vajoṁ
 hatut maṙgga haguguyon.[3.061]
 
ø tan kavaṙnaha lakune riṁ ṁnu
 prapti riṁ ḍusun., tann asari
 panaban kalakon
 meh andukap. deśa lampaḥnyaśra
 hadudvan paran. maṁkva glis
 ki maṁuyu dodol.[3.062]
 
ø ki skaṙ(ra)śara liṁṁipun
 laḥ rovaṁ samvadum vayu,
 hajana vinalaṁṁ ati,
 manava teṁsu karihiṁ
 ṣalaḥ tugal apragiya,
 paḍa pagut paṁuḃaya,
 ki skaṙsara karoron.
 lan paliṁṁane mako[3.063]
 
ø lumampaḥ hanut gugunuṁ
 tgalṭgal. priga tr̥juṁ
 kaduṁkap bvañjaran iki,
 prapti ḍukuḥ śighra nuli,
 kapagiḥ ki surajaya,
 haligiḥ hamak pada,
 gaṙjita manaḥhe tumon
 hana paśabdanya halon.[3.064]
 
ø haməpəṙ bibi kateṁsun.
 di sanaka(ga) pukuṙ
 ranata tanya hajati,
 sumahuṙ śaṙvv amaranti
 tan polv atanya hiriṁ vvaṁ
 hagugvan saneṁ rajuna,
 dvan isun mara ke mako
 hasaśahosa ki hamoṁ[3.065]
 
ø ki śurajayaglis matuk
 majaṙ yen ana tatami
 tumuluy makamdali
 ki hamoragha liṁnyaris
 diṁaṙyyan punapa kaṙyya,
 hagəṁ raśaniṁ vr̥daya,
 halami tan mareṁ ri ṁoṁ
 talibniṁ baya (tanda taling)rasadoḥ[3.066]
 
ø śampun ṣinambramā śaṁṁ asuguḥ
 tumahap ka bogha pragi
 vus. denbakta muliḥ mako
 ki surajaya, hamoṁ haluguḥ
 riṁ sirā saṁ maka titi
 tr̥p dayanya toṁ[3.067]
 
ø aglis paṁucapanisun
 saṁṁ asgəḥ pala vibuḥ
 tiga rasa cumarici
 laḥ ta mucaṁa saṁ tami
 sampun tumahatp iṁ jiva,
 hamuvusaṁ vahu prapti
 hatanya śvaranyalon.
 ki vani pranaḥnya takon.[3.068]
 
ø haḷp vijiliṁ pamuvus
 hañaṙ ḃaya śakiṁ gunuṁ
 hapupuḍe mareṁ riki
 sumahuṙ ki surajaya,
 tan pvaliḥ deniṁṁ atanva,
 ranakta voṁ katalayaḥ
 haṁuḃara ragha vinoṁ
 hamet saṁsaya kalakon.[3.069]
 
ø ki hamoṁragha hamuvus.
 viṁi śontən iku ravuḥ,
 kaṁelan lampaḥnya ṁliḥ,
 maṙmmanya rere riṁ riki,
 manira ṁalaṁ lampaḥ,
 reḥ voṁṁ anom aṁeca
 ḃaya duṙggama linako,
  maṙmane lampaḥ hatagəḥ ṁo[3.070]
 
ø halavas. deniṁṁ amaṁun
 ta bibi kaliḥ tahun
 sarira duka kasesiḥ
 nastapa sakanniṁṁ alit
 katigal iṁ bapa hibu
 naraka kasuraṁ suraṁ
 hatuva midəṙr iṁ gunuṁ
 havakiṁoṁ[3.071]
 
ø vaspada pratameṁ səmu
 pamuluniṁ janma lavu
 satriya ṁusi vanadri
 pradesanira ṁuri
 kina dukk aneṁ ampaḥ
 ki surajaya vacana
 madyapahit sakan iṁo
 haṁiṁ ta bibi tanpa don.[3.072]
 
ø śapa ta kaki namanta tanya sun
 varahən kami denjati
 saṁśaya niṁoṁ saṁtabe
 paṁeran pati kutu
 ramanira saṁ alali
 svapeṁaran karo[3.073]
 
ø śira mpu śakala tuhu
 niṁ jati haraniṁ ibu
 manira heliṁ tan. heliṁ
 vayaḥhisun kari
 pjaḥhira ramanivva
 ni maṁuyu təmaḥ jaja
 luḥ mijil manaḥ tan vriṁ kon
 kadya ṁipi polaḥnya voṁ[3.074]
 
ø ki surajaya hamuvus
 saṁśaya bibi tvasisun.
 puna dyaniṁ luḥ mijil
 sumahuṙ saṙvva hanaṁis.
 pulunanisun sira
 ramanta kapranaḥ sanak
 duk bubaṙr iṁ jro kaḍaton.
 ramanta pisaḥ laḥn mako[3.075]
 
ø duḥ ḃagva kita nakiṁsun
 kapagi ̇ sira ri ∂uku ̇
 lyiœ panutuni hyaü vidi
 la ̇ bapa miluheü vukiœ
 hababatuœra heü riki
 hake ̇ pasanakanira
 hatulu¥a sukƒt roø∂on
 ßampun kaky alamoü[3.076]
 
  ø punapa tan budyanisun.
 yen pakanira ṁaku
 raṙrya kavlas yasiḥ
 manavi tan tulusudi
 ḍuḥ bapa katuvon ṣira
 lviḥ nisṭanisun tuhan
 laḥ ta mintaṙ kaky anakisun.
 mupuṁṁ ejaṁ lumaky alon.[3.077]
 
 ø sakṣanadan mintaṙ vusnya muvun
 ki hamoṁragha ṁecani
 laḥ pun vany asoṙ
 ki surajaya pamit karuhun
 atuṙ səmbaḥ paṁabakti
 syaranya maṙmalon.[3.078]

  Ø poma yya lavas arinisun
 aja ta valivali
 lagya honi ta ¥oü
 sampun prayatna yayi
 ¥na hanƒ∂a pun ßuravani
 hadaruü laky alon.[3.079]
 
  haglis lampaḥhe ki suravani
 tlas kapukuṙr iṁ adisukma
 prapti maṙgaguṁ laky age
 ramya dinulur iṁ nu
 saṁ hyaṁṁ aṙka vahu lumiṁsiṙ
 lumampaḥ kapanasan
 asosoṁ prapaca
 təmbiṁni maṙga pinuraṁ
 juraṁ ska  ḥ saki tani lumaris
 prapta jəni pravata[4.001]
 
ø halasalasan juraṁ kavikiṁ
 siṁubṣiṁub kayumas jinajaṙ
 tpini maṙga rumave
 mitani kavlas ayun
 kasulikṣak. tkapiṁ aṁin
 haṁluṁ jaṁga katiraḥ
 hamiḷt i taru
 suvaṙna tibraniṁ ulat
 ṣkaṙsara vacana gumuyu haṁliṁ
 hablik bali
 kakaṁṁ asusupiṁa[4.002]
 
ø ki surajaya mesəm anoliḥ
 sinuṁ padapani sagakasa
 ki skaṙsara kaṁṁ aveḥ
 mendra kapy arinisun
 ṣumuṁ patrani saṁgalaṁit
 asusupiṁa huga
 pun kakaṁ tanpa yun
 ṣamaṁsaha yen raśa
 viku məntreṁ tanpa viseḥya susumpiṁ
 haṁurip (ə)urip driya[4.003]
 
ø mrik ta maruta ṁambakən kari
 javuḥ hika lilaṁ kapavan
 riṁ tavaṁ mega ruma(ra)ve
 havaṁvaṁson ṣumavuṙ
 hasmu  r̥məṁ suṙyya sumilib
 vaṁkava tinon vetan
 riris braja nəmbuṙ
 cantaka nukma sraṁśraṁṁan
 lamat lamat ri tavaṁ lyiṙ kadya naṁis
 amriḥ dr̥sani vaṙsa[4.004]
 
ø taṁeḥ yen vaṙṇanən lampaḥ niki
 sampun kapuṁkur i paṁariṁan
 laky age datapa reren
 ki surajaya muvus
 nira tanya desa kaperi
 ni maṁuyu vacaṇa
 sigiḥ ri kuluvut
 kahapti desa madana
 śigha lumpaḥ kontap iṁ sitiputiḥ
 tan. tvaṁṁ atatanya[4.005]
 
ø kadyana desa kaperiṁ
 hamuṙcita tilasi pratama,
 riṁ di punaṁṁ arane
 pamaṁuyon puniku
 ri sameri kaky araniki
 vetani ptuṁrata
 pamaṁuyon. guṁ
 kadukapiṁ vanayala prapti bajaran lampaḥnya hagejoṁ
 (rana)ṁ aris.
 pnət pada kaṁelan.[4.006]
 
ø prapti vesmanira ligiḥ
 ki surajaya haṁamaṙ lampaḥ
 ki skaṙsaradan liṁṁe
 davəg. kakaṁ tumaduk
 ṣalaḥ taṙka kaṁ suravani
 yayi tan maṁkanaha
 mapan kramanisun
 tumaduk ṣaṁ a
 iṙ masgəḥ sopana ni tejasari
 r̥məkni cipta mulat.[4.007]
 
ø mon rahina la pinr̥m iṁ ati
 duradasiḥ hisṭini supna
 tugal i thuva vayahe
 hamivekati tjñuḥ
 surajaya cipta kumtiṙ
 tr̥ṣnasiḥ manaḥ givaṁ
 hulat ṣalaḥ smu
 ni maṁuyu tuṙ vacana
 laḥ sapanə kakaṁṁira (na) tejasari
 suṁṁana hamucaṁa[4.008]
 
ø sampun ṣalaḥ vr̥da hanak mami
 mapan iku mimisananira
 ri kuna duk ana ṁare
 sanakisun aduluṙr
 ahanaya jalu saviji
 haṁiṁ katigal pjaḥ
 maṙmane yalampus
 katmu riṁ adisukma
 surajaya sun ajak mara heṁ riki
 sira miraḥ vika[4.009]
 
ø hadan. sḍaḥ manaḥ kaṙyya tami
 hasmu heraṁ reḥhi vahu mulat
 k(e)pyan tan vruḥ ṁujarane
 pan aman iku
 saṁ taruni mavacanari
 salaḥ taṙka ri cipta
 mesəm ṣaṙvy amuvus
 depunṣatosa vr̥daya
 hamucaṁṁa paṁeran maṙganiṁ asiḥ
 prataliniṁ aṣanak.[4.010]
 
ø r̥snina vaca(na) madura siṁit
 dutanira saṁ adu matikaḥ
 vahu pagiḥ pramanane
 sinamantara ni ku
 hyaṁṁ asmara mighnani siḥ
 paḍa kaṇḍəhan unaṁ
 vinoṙ nalanipun
 katuvon ṣḍəṁ laraha
 surajaya maṁsa vuruṁa braṁti
 haṁidəri buvana[4.011]
 
ø manampani sipta nikaṁṁ adi
 surajaya huniniṁ vacana
 kumñut rasanyatine
 juvitanku hapuḍut
 ṣabda gula vinor iṁ alis
 kumlab tata rakas
 rinəga ri guyu
 mayat medra met rara
 sumuruda riṁ ayu rakanta nini
 tumaheṁ yaṣa[4.012]
 
ø ki skaṙsara tanya mapr̥gi
 reḥni saṁ yayaḥ tan katiṁalan
 ṣaṁ antən mara riṁ di
 sugya ṁuniṁa tanduk
 nə riṁ ucap tu(na)muli prapti
 daṙmakavi tumiṁal
 vaṙnani tami
 tumurun ki surajaya
 vikan i naya ki daṙmakavi liṁnya ris
 aligiḥya paṁeran.[4.013]
 
ø  ki surajaya makya maranti
 ri sampunira pranateṁ paman
 ki daṙmakadan liṁṁe
 bageya saṁ tamu
 di pinaka moṁ kapti
 mojaṙ ki skaṙsara
 sabda piṇḍa gaṁsul
 tan vruḥ kaponakanira
 vinaraḥ kamulane ki suravani
 daṙmakavi kavṁan.[4.014]
 
ø punapa tan ṣukanisun kaki
 lamon santosa rovaṁṁi duka
 hababatura ri kene
 punaṁ savaḷripun.
 vusna ṁutus hadan raka glis
 laḥ bapa haḍahara
 boga sampun kayun
 ni tejapuspa neṁ umaḥ
 vaspadane mulat aliṁaliṁan i taviṁ
 driyane tanpantara[4.015]
 
ø vikan i praya ki suravani
 pamiḍanira ni thejaskaṙ
 hut liriṁe ta..əten
 ṣasolaḥhe kadulu
 hasaṁśaran. vr̥daya niki
 vruḥ yen pinareṁ tiṁal
 haṁiṁ hapi tan vruḥ
 tan aga deniṁ abrakṣa,
 slasla katr̥sna ti kajahit
 kaya tan bavatiya[4.016]
 
ø vruḥ maṁivagakən raras yati
 saṁṁ asgəḥ boga mahaprana
 lulut minaka rovaṁṁe
 mijil ṣaṁ taruny arum
 ṣakiṁ visma metra lumiriṁ
 ki surajaya mapag
 hulat ṣalaḥ smu
 havdi kasatmathaha
 manaḥ medra sinukma panr̥m iṁ ati
 smune tan katara[4.017]
 
ø tñuḥ dayanira gagap ṣandi
 ḷṁḷṁni ka ṙ tanpa kaṙyya
 (ka)guna hilaṁ tanpa gave
 mavacana tosipu
 nora dene sari hiki
 pjaḥ yen turu tan
 asr̥ṁni manaḥ campuṙ
 tan. yogya pagəṙ turusa
 nora laraṁ vr̥tinən gitavigavig
 məmə smita ri sanak.[4.018]
 
ø maṁkana tosira sa taruni
 hənty asiḥhira saṁṁ aṁeca
 pyuḥ tan pahiṁan. ciptane
 kaya matiy aluru
 kaknan ṣiḥ, kaptiniṁ ati
 paṁucaṁṁi supna
 kuməṇḍəṁ tan ṣurud
 mon ṣanak ṣakani paran
 ṣurajaya sḍəṁ rovaṁṁana mati
 pamicarani nala[4.019]
 
ø jiva pyuḥ tuṁgal təmpuḥni kapti
 raga lupa saṁ kataman raras.
 pgatn aṁel tan ṣare
 tiḍəmiṁ aṙka surup.
 vṁi mukṣa tejani ravi
 surajaya sareya
 ri made vkanku
 kalavan ki skaṙsara
 kakaṁira kaki rovaṁṁi(ṁaka)ra guliṁ
 muliḥ ki daṙmaguna[4.020]
 
ø ki skaṙsara r̥maṁ visṭi
 laḥ kakaṁ pakepara sareya
 hapapajarana maṁke
 gita kakaṁ vinuvus
 rayinira saṁśaya kaki
 pratama heṁ vavacan
 vurukən kateṁsun
 ki surajaya vacana
 rakanira yayi muḍani ṣabumi
 hakumbiṁ pakanira[4.021]
 
ø nhər a(mi)jilakən prakavi
 gula vuluḥ manaḥ hakikiṁan
 haḷp añəñəp syarane
 hənty aṙsaṁṁ amihaṙṣa
 saṁṁ ar̥ṁə hamlad ati
 haṁṁr̥s amuluḥ sigaṙ
 larane denṣamun
 kacaṙyyan ṣaṁ amihaṙṣa
 maṁga mr̥ma savṁi tan ana guliṁ
 śakeḥni para hiḍaṁ[4.022]
 
ø umnə kepyan pyuḥ cipta niki
 hanambut basa daṙmaparipta
 sabda mesi paṁrampake
 muḍasara dumunuṁ
 rinacana deni(nava) pavestri
 ḍaṙmaguna vacana
 bapa tipuntutug
 rama təmbaḥ, hamihaṙsa
 baya hañaṙ gita holiḥ riṁ aṁavi
 punaṁ tan parimana[4.023]
 
ø madyani latri sabdana kavi
 ki surajaya ḷk manahhira
 ketaṁ saparipolaḥhe
 nisṭani raga ketuṁ
 tanpa sana mukti lara siḥ
 jñana tan. vruḥ riṁ enak
 ṣajgi tumuvuḥ
 maṁke manaḥku haṁaraṁ
 muṙcitani daya rupa sumiṁit
 saya tan daranaha[4.024]
 
ø pira holaḥyanisun akiki
 niṙ tan lampaḥ nisṭa parahilaṁ
 yen voṁən laku tan ṣare
 niṙdon deniṁ aviku
 tvas lapa sarira ṁliḥ
 paniṙkani vr̥daya
 mevəḥ kapyen laku
 hakeḥ pamuruṁṁiṁ tapa
 muṁgiṁ tr̥sna sumurup i lulut asiḥ
 ṁeli driya linavan.[4.025]
 
ø harasa tanpa tuva savṁi
 mon kaṁən hala hayuniṁ ulaḥ
 karatan kagughu kabeḥ
 hadi yogyani laku
 liṁ saṁṁ adigury amaṁsiti
 maṁko tan. vruḥhan i raga
 tanpa ruṁu vuvu
 sumurup i prana tanṣaḥ
 tan ṣipi ṁeliṁa pakṣayu harusit
 makya maṁgiḥ talaya[4.026]
 
ø hiku nate sun. duk vahu prapti
 haṁurateni saṁṁ adituva
 daya tan ana simpaṁṁe
 hanugal mareṁṁ ayu
 kinadaman. deni pavistri
 manaḥku tan kagivaṁ
 tan aṙsa voṁṁ ayu
 lviḥ siḥhe ni rumita
 kumadama ni vaṙna doḥhakən kapti
 ni taki kari braṁta[4.027]
 
ø kaṁṁ apakṣa mily amoṁ karasme
 ni ruvita haṁevuḥhi lampaḥ
 ni varini kadi rare
 hakilayy ar̥p milu
 həty asiye nora sun toliḥ
 ciptanisun lagəṁṁa
 kr̥tambək raḥhayu
 mako daḍi salaḥ paran.
 tr̥sna kadaṁ sun giṇḍalakən tan ṣapiḥ
 mavacaneṁ vr̥ḍaya[4.028]
 
ø hiṁipuk manaḥhira than jati
 hasr̥ṁni manaḥ hapalaṁpaṁṁan
 lyiṙ saṁlaṁ surup ciptane
 hayu laṁlavan ṣadu
 sir̥pi voṁ tan. kna guliṁ
 surajaya kaṁelan
 amoṁ kaṙsanipun.
 vr̥daya kuyaṁ kayiṁann
 avaṙṇa pinare ri lulut asiḥ
 saṁ jyaḥ vinaṙnavaṙna[4.029]
 
ø tiḍəmni kjəp tan ana taṁi
 ki daṙmakavi nidra sasomaḥ
 eca denira hasare
 dalu tanpa turu
 haṁimpəlu har̥ṁḥr̥ṁiḥ
 mesəm ki surajaya
 dalu tanpa turu
 svəḥ pamtu duta
 vus. nugal jivanira pulaṁṁ asiḥ
 lani tejakusuma[4.030]
 
ø pamtuni bacana tan ṣipi
 ki surajaya than vruḥ ṁenaka,
 pira yətnanane maṁke
 sr̥ṁni beda sumaput
 uniṁanən ṣa jruḥ sumiṁit
 gəṁni cipta kasmaran.
 dalu tanpa turu
 jivane ki surajaya
 kajaṁ siraḥ tləs. deni luḥ humijil
 ri pipi mandravaya[4.031]
 
ø məṁgaḥ ṁṣaḥ tan kna haguliṁ
 madana nukmi kajaṁ siraḥ
 dr̥sni luḥ mijil tan pətena
 katuvonyavakisun
 ṣaṁaragəṁ  prapta tan jati
 vetni raga ta dr̥man
 makya maṁgiḥ kayun
 katuju bahusatana
 katalaya makya sun r̥ntaṁṁiṁ ati
 suku tan pahiṁan.[4.032]
 
ø umyus. vaspa nusap tan asari
 haṁaṁgo manaḥ tanpa vasana
 cloṙ dinuluva leteṙ
 hadan makya rarahup
 hapuvara matiya ṁiṁki
 lyiṙ lataḥ kasalahan
 r̥mək cipta layu(na)
 tan aga pakṣa taruna
 ṁoṁ tiṇḍane yen tuhuniṁ aṁlampaḥhi
 baya suci pavitra[4.033]
 
ø rarā hanom vikan i parati
 nora eraṁ yen kajaruhana
 hadan. sḍaḥ rurubane
 hakampuḥ hipik vinaṁu
 haṙja sijaṁ tətəmpaḥ vilis
 haṁuvaḥhana kaṙna
 raras makin ayu
 tanṣaḥ mirumiru vastra
 hasmu mayat lampaḥnya karasa hisin
 haty avoṙ maras maras.[4.034]
 
ø sighra lampaḥhra si taruni
 sumuṁ sḍaḥ śopanaṙpeṁ kakaṁ
 gula dravarum vuvuse
 ṣakṣat jaladri madu
 panumbayanira saṁ prapti
 maṁecaja bis thuru
 hana maliṁ hañidreṁ vṁi
 pakanira taṁiya
 voṁṁ añaṙr adikṣu
 lapat kar̥ṁə supna
 vahu liyəp ki surajaya hataṁi
 pyuḥna daya saśaran.[4.035]
 
ø śiṙnani jiva pralalu mati
 mnəṁṁ amet kr̥tini nala
 ki surajaya tan vriḥ vriḥ
 ni tejasari masku
 rakanira tan vuruṁ mati
 taḍaḥ satjini kala
 və(-)tuni tan ṣadu
 punapa kaṙyani mara
 ni tejasari maṁkiṁn ama r̥pəki
 manira nunuṁsuṁṁa[4.036]
 
ø ki surajaya kakaṁku kaki
 hoṁya sḍaḥ kitrini paravan
 tina(ka)gapa tan asuve
 kagəm luṁehanipun
 ṣurajaya mavacaris.
 pun kakaṁ t..marima
 pasuṁṁira suruḥ
 haṁi maṁṣa kasahura
 kneṁ raras. tanpa ṁuvakən jariji
 vinor i prayəmbada[4.037]
 
ø mṁəḥ ṁṣaḥ lyiṙ tanpa galiḥ
 histri vahu kna prajaka
 paravan ayu rupane
 hasmu taṁis amuvus
 baya luhuṁ mon tulus asiḥ,
 surajaya vacana,
 ḷp ṣyaranya muvus
 kepyan ra(naḥhirya)sani vr̥daya
 reḥni  mimsan tanpa kliṙ
 pahe lavan iṁ ampaḥ[4.038]
 
ø siṙnani jñana hasr̥ṁ tan jati
 ki surajaya kadya maṁkuva
 kumucup lulut asie
 hamo rarasmini kuṁ
 prana mayat ṣaṙvy aṁar̥ki
 saṁ jyaḥ tan karahitan
 hudani yatutuṙ
 kaparamataniṁ ulaḥ
 sapiḥni duta laky ayu kaṁ tinoliḥh
 liḥ nisṭani ragha[4.039]
 
ø praṁuvakən pasaṙvy aliṁ
 hatənku masku juvita
 kapalis. ṁoṁ yayi maṁke
 punapayuni laku
 hakramaha ri sira nini
 bula ta pagəṙ turusa
 knaha tiniru
 hantyata hujaṙri jana
 sasra tahun vinuvus datan abcik.
 yen aku tinahataha[4.040]
 
ø hambək.ga duṙgama tmahan jati
 ki surajaya meḥ kapəpəsan
 tuture saya kacaṇṭel
 kagorava tosipun.
 yen aṁlampaḥhana tan jati
 duk vahuni maṁkana
 punika kaṁ ketuṁ
 katigal i rama rena
 raga nastapani sarira tan ṣipi
 pinisaḥ  deni sanak.[4.041]
 
ø haja tan eliṁ salaḥ saviji
 taṁeḥkna nini jñananira
 pan oranapuharane
 pohara mon tinut.
 ya.ṭan ana vkasiṁ asiḥ
 yen ṣira təmbye krama
 rakanira tuluṁ
 haṁi maṁsa
 ñupunana patuku raragi
 hanumbaṁṁa lepana[4.042]
 
ø hepuḥ nalanira sa taruni
 kumtiṙ cipta voṙ maras.
 kepyan. tan mijil ṣabdane
 susaḥ tan. kna jinum.
 deni sipi ptəṁṁiṁ ati
 haḷk. tan pajamuga
 r̥mək. daya suḥ
 laḥ pakanira kanṭuna
 ri sun muliḥ haṙsa voṁ tan kapaḍan ṣaḥ
 pupuji pakanira[4.043]
 
ø maṁgaḥ tan mintara sakiṁ riki
 piḍa kavṁani daya nira
 ni tejasari vuvuse
 ki purun kakaṁ(ka)ṁisun
 ujaṙ jana paḍa ṁmasi
 kakaṁ singəḥ paran
 ṣira lavan isun.
 honəṁ añaṙr apəpəḍak
 pakanira paṁeran maṙgani pati
 pavarahi pna[4.044]
 
ø hasmu kantaka ki suravani
 sapaṁinaṁ suvene tan mojaṙ
 luvaṙ tanṣaḥ pramanane
 ḷṁḷṁ kataman. lusuḥ
 hamihaṙsa vacana mijil
 maṙganisun palastra
 sumurupiṁ ampyu
 satuvuḥ maṁsa lipura
 sabdanira paṁeran ṣun puṭipuṭi
 manira nulisana[4.045]
 
ø tulusakna sihi nini
 rakanira yayi samirana
 hayya kavəntar iṁ akeḥ
 solaḥhira lan isu
 denasamun ṣiḍmən iṁ ati
 malaṙ vikaneṁṁ utaṁ
 hanahureṁ ayu
 sira saṁahani luṁha
 ni tejasari maṙganisun ṣakti
 livata ri naraka[4.046]
 
ø guladrava sabdanira kaki
 kadi gəḍaḥ tumiba ri sela
 r̥mək tan ṣipi manise
 liṙ la.. havoṙ madu
 sr̥ṁni laṭi tan. tkeṁṁ ati
 surajaya vacana
 papa ri tan tuhu
 mantuka nav ana
 vikan ṣakanira karipan piṇḍa ṁliḥ
 seva tan kavṁan.[4.047]
 
ø saḥ sakiṁ pamaranten apragi
 hamet ṣilib lyiṙ paduṁ kacərak
 prapti jromaḥ lampaḥnyage
 tka ligiḥ maṁu
 hasmu heraṁ karaseṁṁ ati
 kunaṁ ki surajaya
 ciptanira ṁuṁun
 ṣiḍəp liṙ turunan
 ṣakiṁ suralaya laṁni surastri
 ciptane hlahla[4.048]
 
ø tan poliḥ don raga vus kagisiṙ
 saṁṁ adon laṁən tan vruḥh i lavan
 hasamaṙr akiḥ bayane
 midəra laṁut. laṁut
 ṣabda lviḥ kaṁ denulati
 sumilib asnətan
 bacana katmu
 ki surajaya kaṁṁelan
 haṁlampaḥhi tan enak jatini smuti
 kaguṁan pañcadriya[4.049]
 
ø pramana molaḥ daya kumtiṙ
 ḷṁḷṁ manaḥhira balayaṁan
 ṣr̥ṁni vighna tan ṣareḥ
 kadiya vuru hapyu
 hapuhara mnəṁ tanpa ṁliṁ
 saṙvy amtək. vr̥daya
 larane sagunuṁ
 kumtiṙ jñana tan polaḥ
 gəṁniṁ tr̥sna sumaputos aṁranhi
 dr̥śni luḥ madravaya[4.050]
 
ø vinarasaṁ sr̥ṁ lulut prapta
 sariranisun tan vuruṁ pjaḥ
 yen voṁən kadi kar̥pe
 punapayunanipun
 alaku haḍusṭa niṁ ati
 hiya yen tanpa sanak.
 vnaṁ pinala(la)ku
 sun aṁudiya sarira
 təmbyapagiḥ sily asiḥ lamon pakaṙti
 pan tan. kna pinuraṁ[4.051]
 
ø ya ḍuḥ masisuni tejasari
 denira bisa gave prapaca
 niṁ ati hasuṁ virage
 tan ṣipi tr̥snanisun
 tan vasa mgata hutaṁ siḥ
 panabdani jñana
 tvas amutəṙ laku
 sarira yen bavatiya,
 cipta lanaṁ koṭila kagirigiri
 lyiṙ kusvara neṁ brahma[4.052]
 
ø taṁeḥ paṁucapisun kaki
 deniṁ amaṁgiḥ brata kasmaran
 hapapag lulut asihe
 sami tr̥sna mapupul
 rinacana yen tuhu sakti
 jatini ragha maya
 vasa nitya nurup.
 hayuni raga miseṣa
 mijil ṣakiṁ lalaṭa hamaliḥ kavi
 tejasari kavasa[4.053]
 
ø lyiṙ cantaka malaṙ dr̥sni riri
 sambatṣambatira maṁu vlas
 maṣa vuruṁṁa kageghe
 pati sariranisun
 hahuripa ṁmasi kiṁkin
 havet raga ṁambara,
 manavanduluruṁ
 rasani daya vus kalaḥ
 hamiveka sr̥ṁniṁ duṙga lavan jati
 daḷmm aṣraṁṣraṁṁan.[4.054]
 
ø ki vani tan. kna mr̥m. savṁi
 heliṁ sarira lamon karasa
 rahina hucapən maṁke
 sata munya habaruṁ
 ḍavuḥ pisan ṣakṣana taṁi
 daṙmakavi sobava
 skaṙsara vuṁu
 rahina tatas kavaṙna
 hasmu maras. vr̥dayanira saṁ tami
 noragane tiṇḍaha[4.055]
 
ø pamr̥citani daya kumtiṙ
 vus apralalu kadya ṁapaha,
 ki daṙma liṁgiḥ ri made
 surajaya dinulu
 lyiṙ tan egaṙ rasaniṁ ati
 rupa vnəs amavaṙ
 sumahur asəṇḍu,
 hnək rasani vr̥daya
 halaravak tan. kna turu savṁi
 pramana mavalikan.[4.056]
 
ø ni tejasari duruṁṁ ataṁi
 lagy anukmi vahini vastra
 hasmu heraṁ cipta leteṙ
 tjñaḥ hapiṇḍa layu
 daṙmmaguna mavacana(ris.)
 diṁayyan anakivaṁ
 tatas tan avuṁu
 tan ana kutugiṁ dupa
 samun adan avuṁu saṁ vanita gli
 sighra maraṁ padusan.[4.057]
 
ø keḥni paravan paḍa kapaṁgiḥ
 raṁḍa vulajaṙ mara ri səṇḍaṁ
 ri maṙga tan lyan kadane
 tataminera kidul
 pragivaṁsa bisa kakavin
 kaṁṁ ati halamalam
 amihaṙsa kiduṁ
 savṁi tan maga mṙma
 paḍa medra gumuyu hablik.blik
 rame paḍaṁ jajavat.[4.058]
 
ø gənti tan pagat vacana mijil.
 deni manaḥ hamiveka dora
 rome tan ṣurud sabdane
 hakeḥ vijiliṁ vuvus
 kaguturan madura nisiḥ
 karaṇani carita
 hamr̥di paṁimuṙ
 paṁavara budi smaṁ
 surajaya havaraḥ hanmu visik
 linokakən i karas.[4.059]
 
ø tugal. jñananira saṁṁ aṁavi
 ki surajaya pupusi sabda
 haṙtinən ṣavisayane
 tejasari vinuvus
 ulatana goraveṁṁ ati
 cacaṁkrimaniṁ ulaḥ
 pamaṙtani laku
 kabeḥ sabda mahaprana
 mon katmu rupane saṁ daṙma jati
 maṁke sini pralambaṁ[4.060]
 
ø tan ṣipi riṁ aripta kavi
 hamriḥ yasa kavr̥dini jñana
 raga kumaviy arane
 niṙbaghna saṁṁ anurun
 rare vadon avaraḥ jati
 hagave paṁṁracana
 hatut iṁ apuguṁ
 hasuṁ vṁani vr̥daya
 karanira hanunulis tanpa viniḥ
 kaṙsane hana cipta[4.061]
 
ø pakṣani guna vaṙna prativi
 sakakalani gita kinaryya
 hituṁən babad vaṁsite
 di pranaḥhiṁ aṁapus
 duk vinaṙna ki suravani
 nityasa naraveca
 ki sanatajəmuṙ
 haṁəkət pramavirasaṁ
 hamr̥cita kalaṁni gunuṁ kavi
 hasaṁu lara viraṁ[4.062]
 
ø hapajaṁ pamicarani kavi
 deniṁ amaṁgiḥ duta vighraha
 sarira vus pavr̥tine
 kavataṁe pamuvus
 ki maṁuyu maṁkya tataṁi
 maṁga maṁsani dika
 ram ṁinum inum
 hatyata tusṭani manaḥ
 ki maṁuyu mopara kakavin
 lyiṙni puṙbya tinilas.[4.063]
 
ø sapasaṙ lavasiṁ atataṁi
 luvaṙ tansaḥ haneṁ pagubugan
 rahina vṁi karamen
 baḍeg buḍuṙ lumitu
 datan ṣurudipun vatoni
 hapajəg rombaḥ papat
 ki maṁuyu vuru
 hegaṙ paḍa səsəgakan
 ṣuga piluvaṁ tan lyan kaṁ denrasani
 vaniḥ ṁucap atakan.[4.064]
 
ø kasinomanya hakeḥ halit alit
 ni maṁuyu vaniḥ mily ataṇḍak
 ni hiṇḍaṁ suka budine
 mendra voṙ salaḥ smu
 ramya taṇḍak agalikgalik
 haṁəntekakən gəlaṙ
 suk(ə)a ki maṁuyu
 havuru saya goleyaḥ
 saśaṙ suśuṙ taṁane hanagapahiṙ
 ḍaḍasare katimpal.[4.065]
 
ø vaniḥ tiba gonipun aligiḥ
 kasiśal bavane koṭeṭeran
 hana mutaḥ riṁ ajaṁe
 havuru ḍivaḍivu
 bavuṙ pati gagapgagapi
 hana tiba karaṁkaṁ
 muñəṁ panonipun
 hataṁitaṁi kajəkaṁ
 yayaḥ (h)e(dana)dan. hakoṭor amava budi
 badavoṙ mumutaḥhan.[4.066]
 
ø tutug nalikaniṁ atataṁi
 tatas ejaṁ maṁke kavaṙnaha
 ni hiḍaṁ make tan ṣare
 paḍa sasama kampuḥ
 koniṁaha ni tejasari
 haṁ minaka maṁgala
 vusnya salin kampuḥ
 hakampuḥ hipik vinaṙna
 lariṁ atat kəkəmbən paṭola vilis
 askaṙ mas ginubuḥ[4.067]
 
ø lməsni tṁaḥ gora halisig
 məmbat mayat lyiṙ ni kayakaya
 konusakiṁ saruṁṁane
 pamuly akuṁṁ aruruḥ
 hulat liri hamukət ati
 halis mayat kumjñaṙ
 haghave haṙsa kuṁ
 padma lyiṙ ratna kanaka
 kesa navaṁ jaladara ṁmu riris
 ajamaṁ mamanisan.[4.068]
 
ø piṁeni vaja vahuv asisig
 ṣinahasaṇ i lajya ṁatiraḥ
 liṙ maṁgis r̥mək guyune
 kadiya ṁmu madu
 juruḥ vutaḥ tumibeṁ gəṇḍis
 pajapajani lati
 kna ni padulu
 hasuṁ larani lumiyat.
 ciptanira ki surajaya tan əntiṁ
 sihe kady alamalam.[4.069]
 
ø keḥni vanita hamoṁ karasmi
 ni rutaṙja lava ni skaṙ ni dosa
 tan lyani ratnadi
 tumut paḍa miḷt.
 yeni rumavit ni rumani
 suvaṙna
 ni padma tan kantun
 paḍanom ayu ri rupa(na)
 kaṁ saviji liṙ sukma vanita manis
 aparab ni vitaṙja[4.070]
 
ø roro sanak vaṙna yayaṁ tulis
 liṙ kəmbaṙ rupanira ni skaṙ
 ni dosa makana vaṙnane
 ni sumaṙsa hahibu
 məgəṁ paripolaḥnya haris
 ni rumavit asolaḥ
 ñabil tikaḥhipun
 samya vacana vanita
 nora kaya kakaṁku ni tejasari
 liṙ skari nagara[4.071]
 
ø ni rutaṙja rupa hasmu kuniṁ
 ratnasari kadi pisaṁ vigaṙ
 hakuniṁ pamulu vleḥ
 ni suvaṙna pamulu
 haṁuranta yen rupa niki
 haroron puḥ yen i rupa,
 vaṙnanya ḷḷru,
 sami lumaky amoṁ mendra
 haṁḷḷtreḥ vaṙnaṇe ni padmasari
 liṙ padapa kaṁinan[4.072]
 
ø paḍa hegaṙ sakeḥni pavastri
 manaḥ medra haməməs iṁ ulat
 apapatuhan paḍa hes
 tan aga kola ḍusun
 rara gunuṁ bəsus atani
 havastra piṇḍa nivaṁ
 lamon asasampuṙ
 kaya voṁṁ ababasahan
 paḍa kəmbaṁ priyaka ṁbəki kupiṁ
 lyiṙ moga ṁasabasab.[4.073]
 
ø ni tejasari tan lyan pinuji
 kaṁ ginunəm ṣakeḥni taruna
 kavaṙṇa paripolaḥhe
 hasuṁ braṁtani laku
 hakeḥ haṙsa tan (ka)paḍan ṣiḥ
 tan lyan ki surajaya
 hisini daya kuṁ
 hasamaṙ tan kataragal
 cipta larā sinukma daḷmm ati
 tan mədal i vacana[4.074]
 
ø (sa)kyeḥniṁ kanya viku kuminiṁ
 vimuṙcita vr̥daya suk. skaṙ
 nora lyan parany atine
 surajaya kaṁ ketuṁ
 pinet raras maka paṁisi
 pipiriṁani tanḍak
 ṣmuniṁ avuyuṁ
 sinivi ri kavibasa
 piniguna ri boga ki suravani
 daya keḥni katrasnan.[4.075]
 
ø ni tejasari maṁkya rumihi
 ni sumaṙṣa lavani vitaṙja
 ni skaṙ dosa ḍerek
 hatap makya haduluṙ
 tiniṁaliṙ vidadari
 hacakram reṁṁ ujyana,
 hapet raśmy ala
 ni sari nabi ri tṁaḥ
 ni rutaṙja ni ratna kari hi vuri
 ni rumavit. vkasan.[4.076]
 
ø sampun mintaṙ saṁṁ adon karasmin
 ki surajaya ṁinḍaṁṁi lampaḥ
 ki skaṙsara rovaṁṁe
 kasinomanya duluṙ
 sami hahes paḍa suśumpiṁ
 tan kavaṙnaheṁ maṙga
 hadoḥ paranipun.
 vus aler.. paṁajaran
 ramya tanḍak hagatya hadan alaris
 tansaḥ hasalin ṣkaṙ[4.077]
 
ø hapapatuhan paḍa suśupi
 ratna pakaja muṙciteṁ daya
 tr̥ptini jahineṁ kabeḥ
 rupanya hayuhayu
 haṁiṁ taṁgal kaṁ minaṁkadi
 sasolaḥhe sumilaḥ
 hanarireṁ gaḍuṁ
 so kaṁ kucubuṁ kasihan
 kaṁ minaka vaṙnane ni tejasari
 sakṣat jamuṙ komara[4.078]
 
ø hamuvuhi raras. denya suśumpiṁ
 luṁi katiraḥ cinadra kanaṁa
 liṙ gunuṁ kəmbaṁ rumave
 cumək tanpa talutuḥ
 hapamlaṙ layaṁ pinutiḥ
 nagevəḥh i rupa
 haṁi tanpa nulus
 kasiḥ śiḥ mugiṁ pravata
 tan ahivaṁ skaraniṁ atapuri
 voṁn i ravoṁira[4.079]
 
ø niṙ kula niṙ rupa niṙ prakavi
 kapuraṁ tanpa ṣadana
 kasiḥ śeḥ tan ana mule
 vlas aṙsa ṁraraṁu
 hdi vite kaṁ pulakr̥ti
 tan adoḥ sakiṁ ragha
 tugal pupusipun
 hapan tan. kna pinuraṁ
 tumanane jati lakṣaṇane lviḥ
 vijiliṁ tapa brata[4.080]
 
ø huṁkarani (sa)bda ṁubat abit
 ṣaṁ kavr̥dini jñana
 ki hadanal ame
 taṁghal viraṣanipun
 pira keḥ siniṁ bumi
 səsək tan paligaran
 tatan. kneṁṁ iku
 haṙṣna lavan i basa
 haṁiṁ tugal priḥ rupanira saṁ kavi
 nityasaṁ cumarita[4.081]
 
ø hapa janma havarana kavi
 havis kaṁ tuhuni kavivnaṁ,
 ḍuḥ baya hdi pr̥naḥe
 saṁṁ akaṙya pamuvu
 surajaya kaṁ aṁulati
 voṁṁ anom tan .. naya
 hamet ṣa hyaṁṁ ayu
 mapan vus neṁ sarira
 maṙmani bacana haṁrahi hati
 haṁimurimuṙ lampaḥ[4.082]
 
ø sumaput pacadriya nukupi
 halavas deniṁ amaṁun. vlas.
 himbu tanpaṁ loṁ kaṙsane
 tr̥sna gəṁ rob tan ṣurud
 tan darana hanaḍaṁ kanin
 baya ṁmasi pjaḥ
 yen bavati yen
 meh gnəp tigaṁ vulan
 (de)ni kataman lara tibra makikiṁ
 datan .kna pinunaḥ[4.083]
 
ø handaranakən manaḥ tan poleḥ
 hasmu kepyan panaṙkani daya
 var̥ tathutuṙ tanpa gave
 tan kavasa hankuṁ
 hatut maṙga ki suravani
 hamiveka paṁrasa,
 tan ana kasambut.
 datan kavaṙnaheṁ maṙga
 prapteṁ visma lampaḥhira saṁ taruni
 hadan. toya sarira[4.084]
 
ø ki surajaya siye tan ətiṁ
 hapuvara sarira ye kesaḥ
 manaḥku eman evue
 haḍaniga luṁa teṁsun
 hasaniga maṁkyadan pamit
 pakanira kantuna
 sun atoliḥ laku
 hamoṁaraga saśaya
 gəghnəpā siraja kelaṁan
 bibi varasvarasa[4.085]
 
ø sipi tr̥snanira saṁṁ apamit
 ki ḍaṙmakavi hataṁgəḥ lampaḥ
 gaṙjita voṙ maras make
 pamite vkasipun
 ṣaṁ pavestri hamituthuri
 paran maṙgane kesaḥ
 ki vany anakisun
 tan eraṁ luḥhe kamamaḥ
 haja luṁa ki surajayanak mami
 hasr̥ṁ denya lumampaḥ[4.086]
 
ø saḥ ṣakiṁ babahan lampaḥnya lalis
 maviro maṁga tan tulusa,
 pinakṣa sinr̥ṁ laky age
 kuməlab. tpini kampuḥ
 kapavanaṇ kr̥bət kumitiṙ
 kadya ṁaveni mitra
 panaṙkani lulut
 prapta simpaṁṁani səṇḍaṁ
 saṁ kapaphag. lampaḥhe ni tejasari
 kañut daya tumiṁal.[4.087]
 
ø ḷyəpni jiva yayaḥ kasiliḥ
 tanpa ṁucap. lyiṙ raga tmaḥhan.
 tñuḥhi raga sinaren
 hayu vijili vuvus
 panabdane ki suravani
 yayi sampun. kelaṁan
 rakanira muhun.
 moga kariya linamaṙ
 sr̥tiṁ sabda ni teja hasahuṙ taṁis
 ədi parane luṁa[4.088]
 
ø punapa karanira halalis
 manira kakaṁ vruḥ pakanira
 manavy ababatuṙ ḍevek
 ta kar̥ṁə denisun
 hana saṁśayaniṁ ati
 sumaput
 agave r̥ntaṁa praṇa
 lavas isun aṁeca ri sira nini
 budi tan vruḥ riṁ enak.[4.089]
 
ø hapuhara tanpa nin
 rakanira nini bavatiya
 kariya sun aṁulaṇṭe
 śighra lampaḥnya daruṁ
 luṁa ṁikis niṙ tan katoliḥ
 pingat iṁ kadiran
 ṣa jya kari maṁu
 bratagəṁ tan pr̥naḥ suka
 mon etaṁṁən iṁ aty apura siṁit
 lyiṙ ḷḷṁ pramana[4.090]
 
ø hagəṁ maṁu tan lya kaṁ kahisṭi
 ki surajaya muṁiṁ vr̥daya
 yen ratri tan kna sare
 tan mr̥m ati kagugu
 saṁṁ aṁeca paraniṁ ati
 liṙ gumantuṁṁ i tiṁal
 kakaṁku ki purun
 kaṁən ujare duk mintaṙ
 mon kagugu kaya ṁəmasana pati
 yen ṣira tan təkaha[4.091]
 
ø samunən laranira saṁ kari
 sira saṁṁ andon kalaṁən makya
 kocapa, sira saṁṁ amoṁ virage
 sagone kapiraṁu
 kalara siḥ brata ṁulati
 ciptane ta pahiṁan
 pati denpalaku
 lumampaḥ hasaṁu lara
 saparanani raga kaṁ sun ulata
 pjaḥheṁ sadavata[4.092]
 
ø piraṁ vulan lavasipun maṁkin
 ki surajaya hasana maṙga
 gəṁ riṁ pavitra duṁkape
 handon rasmya kalaṁu
 paṁajaran ṣiṁasramadi
 tlasiṁ paṁubonan
 ṣagone dumunuṁ
 hakeḥ kasmaran i rupa
 hlahla vaniḥ katigal anaṁis
 aṙṣa nutakən lampaḥ[4.093]
 
ø  hakeḥ haṙṣa rupa tan katoliḥ
 kinadaman makin tan katr̥snan
 tan lyan kaṁcipta rumave
 saṁṁ anaṁoni vuyuṁ
 haneṁ daya pinuṭipuṭi
 tugal tləṁi jñana
 tan luvaṙ pinkul
 ṣa kari suka varasa
 tejasari kaṁ minaka tatali
 panistani lampaḥ[4.094]
 
ø vus kedəran ṣakaṙsaniṁ ati
 piraguṁe ri gunuṁ pavitra
 kakəṇḍə kalakon kabeḥ
 habalik ṣaya ṁidul
 vus kapuṁkuṙ madara suci
 saya kalutaluta
 hatut jəṁni gunuṁ
 kapuṙva sakeṁ rajuna
 hamakṣakən prapta havetani kavi
 hapralalu matiya[4.095]
 
ø saṁṣarani raga kavlas asiḥ
 tan ṣipi ṁeniṁ anaraveca
 duṙgama rusit maṙgane
 budi kadi kaduhuṁ
 braṁta ri hyaṁ sarira ṁliḥ
 lyiṙ lalayaṁṁan pgat
 lam.pus prana layu
 ni vana priga tan ketaṁ
 keḥni baya kevəḥ tan ana kahisṭi
 vus apralalu jiva[4.096]
 
ø hasr̥ṁ tan pgat deni tanpa liṁ
 sarira kaya ḷbuha juraṁ
 hagegeha kapatene
 hasurakara neṁsun
 tan darana haveta hurip
 tan kavasa naḍaṁṁa
 cipta kaṁ tan sadu
 lviḥ denisun kasmaran
 kaknan ṣiḥ lulut i pavestri lviḥ
 havtu lara lapa[4.097]
 
ø ki surajayalon lampaḥ niki
 lviḥ toliḥ maḍəg maṁu smaṁ
 kaṁ katoliḥ ketaṁ saṁṁ asuṁ virage
 maṙ mukṣa jiva tñuḥ
 karahitani tejasari
 lila vayaṁvayaṁṁan
 ṣasaya kagugu
 puṁgəl rasani vr̥daya
 raga lupa kapyuhan tibra maviṁit
 ḍəḍət rasani manaḥ[4.098]
 
ø prapti juraṁjuraṁ lampaḥ niki
 gəñjoṙ kumtəṙ paḍa kaṁelan
 kapakṣa denṣr̥ṁ ciptane
 təmbini kaṁ maṙgaguṁ
 hantya reren ki suravani
 soṙni vr̥kṣa prabava
 vusnya ligiḥ maṁu
 ḷyəpni metra sakṣana
 kadya kon mr̥ma syarani pakṣi gəṇḍiṁ
 munya kuli maṙgga[4.099]
 
ø vahu ḷyəp grahitahiṁ ati
 kadya muṁu pamuṁuni vana
 lakune denṣəklək make
 sumyuk ṣyarani vagyut
 mandra mayatibrani riris
 catakanya sraṁśraṁan
 kadya minta javuḥ
 munya saṁgani ṁambara
 mlas aṙsa kadya taṁisi pavestri
 hakilayu nut lampaḥ[4.100]
 
ø hamvəhi prapañcaniṁṁ ati
 magaḥmagaḥ riṁ sadavata,
 saṁsaya lapas lakune
 kvehiṁ deśa kapuṙ
 kalivatan kar̥p kaperiṁ
 prapta riṁ kajəṁnəṁṁan
 jəṁ karasa gupuḥ,
 śighra tumanduk i daṙmma
 tusṭa panusuṁ pañjraḥniṁ śaṙvva sari
 kadyatuṙ mara rimvaṁ[4.101]
 
ø prapta riṁ kəmbaṙ gvaniṁṁ aligiḥ,
 maṁə mihat rasminiṁṁ ujyana,
 panjraḥniṁ saṙvva puspa,
 samanaṙsa mrapadu,
 mayat. mkaṙ kadyatuṙ vaṁi
 pinḍapinḍa masinaṁ,
 mənḍuḥ saṁ hakuḍu,
 sulastri tinupi yatak.,
 haṁśo kahasti lan taṁ kañiri putiḥ,
 śridanta maṁalasa[4.102]
 
ø humuṁ śvaraniṁ brammara ṁuśi
 vr̥daḥ hamukti sariniṁ kəmbaṁ,
 jagakasturi rumave
 halu(sa)m. skaṙnya luru
 kveḥniṁ brammara rupamet sari,
 humuṁṁ avijaḥvijaḥ,
 dḍaṙpa śaṁśi madu
 ramva tugalan patrapan
 lviṙ mandara kusumma ciptaniṁ kavi
 kveḥniṁ skaṙr amijaḥ[4.103]
 
ø mrik sumavuṙ vvaṁiniṁ kumuniṁ,
 pañjraḥniṁ kanaṁā maṁun aṙsa,
 cinḍaga hatuṙ virag(ve)e
 kalak. dosa hanusuṁ
 kadya sgəḥ vaṁiniṁ sari
 mayaṁ mkaṙ tumahat.,
 mrikniṁ skaṙ tanjuṁ
 ketaki par̥ṁṁ ababaṙ,
 kusuma hasavoya sumaṙ mrik miṁiṁ
 vinot i samirana[4.104]
 
ø tibanniṁ jñana lviṙ kadi kanin
 ṣvuḥ śiṙna daya kadi kavṁan.,
 rasmini jro daṙmma pinet.
 vaṙnanira saṁ kantun
 niṙ ghumavaṁ kacakreṁ ati,
 kadya nukma heṁ kəmbaṁ
 rasaniṁ gugunən.
 hamora riṁ kalṁəṁan
 ni tejasarī lviṙ kapaṁgiḥ heṁ daṙmmi
 gəṁniṁ kavulaṁunana[4.105]
 
ø ki suravani mihat vaṙnaniṁ tulis.
 halalakon mahisa tan pgat.
 śuməṁkreṁ pravatā hamet
 ṣvami ṣaya kagugu
 vaṙnanira saṁṁ asu braṁti,
 siḍmən ṣakṣana,
 sa kataman. lulut
 raghasamayā kocapa,
 śaka vetanniṁ kavi hamoṁ karasmin
 me ndra tann aṙseṁ kaṙyya[4.106]
 
ø datan tr̥sneṁ kadaṁvraga niki
 prapta mahameru hana roṁ vulan
 lampaḥhe saya maṁilen
 hamoṁraka kalaṁon
 ki samaya prapteṁ harini
 haṁaloṙ tan vriṁ maṙgga
 lakune kumucup
 kadukap iṁ kalaraban
 śighra lampaḥhira prapti ḍatṁeṁ kavi
 tan kanḍəgh. punaṁ pada[4.107]
 
ø layattiṁ vr̥dḍaya karaṣa vrin
 prighaniṁ maṙga duk prapti balaṁ,
 tuṁgal maka bayane
 krodḍaniṁ moṁṁ arusuḥ,
 hamakṣakən tidaknyā pragi
 lampaḥ prapti kajnəṁṁan
 vutuḥ dayanipun
 pan tanpra cipta huripta,
 raghasamayā laghva kaknan titiṙ
 duk. tkeṁ kagnəṁan.[4.108]
 
ø lviṙ pandaniṁ hyaṁ nughraha vidi
 ragasamayā ka(ga)nḍəg lampaḥnya
 reren
 ṣurajaya katmu,
 hamiveka śakalaniṁ daṙmmi
 malavasiṁ gopura,
 śakanipun.
 muṙtiniṁṁ amet. nughraha,
 sapamaṙta punya hanakitri
 punaḥ taṁ paramuka[4.109]
 
ø raghasamaya sakṣana ligiḥ
 vikann iṁ naya ki surajaya
 sumusuṁṁ aḷp. vuvuse
 pasaṁ yogva saṁ ravuḥ
 di pinakanira saṁṁ amoṁ, kapti,
 ragasamaya nampani
 sipta vriṁ laku,
 tan. poliḥ denya tatanya,
 saka vetan pun mitra budi kapalis
 haṁoṁ datanpa sana[4.110]
 
ø manira gantv atatanyaha kaki
 di pranaḥhiṁ amaṁun aśramma,
 ki suraja yadan liṁṁe
 salavas isu tumuvuḥ
 tanpa sanā ṁidəri bummi
 duruṁṁ ababatuṙra,
 halaṁut ṣatu(va)vuḥ
 haṁuniṁa boganni vvaṁ,
 var̥g lara braṁta kasmarann iṁ budi
 haṁeca riṁ pavitra[4.111]
 
ø hi rajuna reren tigaṁ sasi
 brataniṁ ciptā haṙṣeṁ vuvujaṁ
 maṙmmaniṁ raga ṁulanṭeṁ
 tan kavaśa hanəkuṁ
 budī deniṁ kasisiḥ
 mitane tan panaṁgal.
 iḍəp salaṁ vtu,
 śinamun mareṁ pavitra,
 hatitiraḥ kaṙsaniṁ manaḥ tan jati
 śaktiniṁ tiga lana[4.112]
 
ø raghasamaya rumakṣeṁṁ ati
 pavarahira ki śurajaya,
 saṁjati hala hayune
 cloṙriṁ budi campuṙ
 kavisayaniṁ manaḥ rasma
 ḍusṭa marupa tapa,
 tan jati heṁ laku
 ragasamaya vacana,
 hapeṁ tuṁgal. deniṁṁ anamun lara siḥ
 sami lan pakanira[4.113]
 
ø di kaṁ sinandya makinn aṁeca,
 makin panalimuṙriṁ raga nihyaṁ
 ki surajaya hujare
 hasti vikana teṁsun.
 tan ṣun mareṁ kayutaji,
 saṁ sipta manəmbuṙ, ra
 kanta saṁsaya vruḥha teṁsun.
 riṁ tanḍəs. ri ranubava,
 maṙmmaniṁ ragā vihyaṁ kadya matitis
 haṁaraḥharaḥ lampaḥ[4.114]
 
ø punapa dyaniṁṁ aṁetan makin
 riṁ kayutaji śiṙna rinuraḥ,
 pahe lan viṁi baṁiven.,
 punaḥ duṙggama luyut
 paṁṁavasa duta yamidi
 talayah i mahendra,
 tan vuruṁ katmu
 voṁ  gunuṁ maka paṁavak
 maṙmmani sukma tatva niṙ tanpa ganti
 talib deniṁ nuragha[4.115]
 
ø balik anəguḥ rame ri kavi
 vr̥taniṁ pravatā moṁi lampaḥ
 kayutaji kapaṁilen.
 nuragheṁ sunu laṁu,
 riṁ bava rakva mati,
 hadiniṁ vana para jñana,
 kaṁ minaka ḍapuṙ
 tuhu muṙtiniṁ patapan.,
 davəg paṁeran haṁeca mariṁ kavi
 tan amun manaḥ rimaṁ[4.116]
 
ø punapa tan kasukanniṁṁ ati
 lamon tuhun iṁ śḍaya pamitra,
 pasaṁ yoghva teṁsun make
 muvaḥ patanyaniṁsun
 vriṁṁ iṣti manira samiṙ
 śvapa vr̥ttiniṁ tapa,
 saṁtabe pu(la)kulun
 haparab ki surajaya,
 hagvanty atanya śvapa parabta kaki
 puspa raghasamaya[4.117]
 
ø haśoṙ panaṙpanira ki vani
 tulusakna denira vilasa,
 tasanak paḍa ṁulanṭeṁ
 raghasamaya muvus
 kamayaṁan., yen sira sudi
 niṁisun. niṁ vacana,
 kaki dera muvus.
 vriṁ naya ragasamaya,
 pakanira paṁeran maka tutudiṁ
 manira baya kakaṁ[4.118]
 
ø ki surajaya mojaṙ sameriṁ,
 laḥ si paṁeran ḍatṁeṁ pasaṙ
 vvantən. dmi tigaṁ keṭeṁ
 tubasṣən api vruḥ,
 səmu guyu saṁ minakari,
 ya ḍuḥ hantuk punapa,
 kaṁ dmi təlu
 kuraṁ, patukuva kəmbaṁ
 punikā kakaṁ vvantən haṙtha kakaliḥ
 patutukuha tutumpaṁ[4.119]
 
ø raghasamaya lampaḥnya pr̥gi
 datan ṣimpaṁ prapti pasamohan,
 valadane liṁma keṭeṁ
 sḍaḥ v(o)ḥ ta den(-)ṭuku
 palagantuṁ haji kakaliḥ
 lavan kəmbaṁ pulava,
 śipi nisṭanipun
 gar̥m. holiḥhe minta,
 pinaka səsḍəp iṁṁ apavr̥ti,
 sampun prapti jro daṙmma[4.120]
 
ø sampun yadan caru vus pinaṣṭi
 kajnəṁaniṁ hyaṁ vidy avilasa,
 hasuṁ pamastya ṁavake
 panughrahaniṁṁ ayu,
 śurajaya vacanaris
 laḥ yayi marakeya,
 ṁoṁ sḍəpi masku
 ragasamaya yatna,
 hatuṙ səmbaḥ tumkul rasaniṁṁ ati
 hasiḥ bakty avacana[4.121]
 
ø tlas prasida sanak tumitiḥ
 ki surajaya hadan. lampaḥ
 saḥ śakiṁ daṙmma lakv age
 ragasamaya tumut.,
 smu hegaṙ jñana sumiriṙ
 śakṣat muṁgviṁ svapna,
 śukaniṁ raga ketuṁ,
 tkeṁ juraṁ ranḍəgan
 ki surajayā śighra lampaḥniki,
 surup saṁ hyaṁṁ aruna[4.122]
 
ø tiḍəmmiṁ tr̥na (ta) lata sumilib
 mandra r̥məṁ tejaniṁ kirana,
 kumənḍəṁ kaṁ mega kilen
 liṙ galuga sinavuṙ,
 surajaya mojaṙ liṁnyaris,
 hadoḥ dukapiṁ deśa,
 pañiptani laku,
 punapa kar̥pira,
 laḥ ta reren sarira kara ṁliḥ
 hanuruti rakanira[4.123]
 
ø həniṁ mandira pranaḥnya mr̥gi
 təmbiṁniṁ vanaprigha duṙggama,
 datan kavaṙna hakule
 ḍ(u)avuḥ piṁ roṁ piṁ tlu
 prapta hataṁi saṁṁ aṁeca,
 dan lumampaḥ rahina
 kavuvus
 luṁa sakiṁ pamr̥gila,
 hadan kəñaṙ hyaṁ divakara munya ñjrit
 ṣatavana sahuran.[4.124]
 
ø maṁilen lampaḥhira tann aglis.
 salṁəṁniṁ maṙgga tapiniṁ vana,
 vvaṁ anom paḍa ṁulaṭeṁ
 tan ana gave ketuṁ
 sami mendra hamoṁ saṁ kapti
 sami tuṁgal iṁ manaḥ,
 lviṙ kəmbaṙ(ka) (lu)maku
 paḍa jajaka riṁ paran
 ki surajaya jmuṙ manaḥhe brati
 sanake haliṁpura[4.125]
 
ø sa kaluntalunta, matitis
 jəṁniṁ pravata duṁkapiṁ lampaḥ,
 tapiniṁ gaga maṙgane
 gunuṁ katut kapukuṙ,
 datan ṣurud. jñananiṁ kavi
 lamatlamat kuməmpvaṙ
 śvaraniṁṁ amupuḥ
 dalañcaṁ kadyasuṁṁ egaṙ
 mandramandra śvaranikaṁ vvaṁ mariñci
 havagita hañar.[4.126]
 
ø śurajaya tibra cipta siṁit
 milanniṁ saṁka maṙgga
 lumraṁniṁ taduṙ masane
 paṁrikniṁ kuvvaṁ maravuḥ
 śrakniṁ śvarandohakən pakṣī
 haneṁ ragvan amijaḥ,
 parine dentugu
 hana ta taga kapisaḥ,
 vvantən dvi kanya togvā mavisik visik
 tan adoḥ sakiṁ maṙgga[4.127]
 
ø raghasamaya mesəm lumiriṁ,
 haməm. mita ritniṁ panambaya,
 tan lvan pinare smu,
 yvaniṁ maṙga magiḥ pavestri
 make hatuk. nughraha
 deniṁ sunn alaṁut.
 riṁ smu ki surajaya
 sakaṙsahanira yayi hadumm amiliḥ
 si kaṁge pilihəna[4.128]
 
ø hantyata yayi gmu(pa)hi puntə
 lviṙ kəmbaṁ ḃaya par̥ṁ amḍaṙ
 jmuṙ kaṁṁ ati raśane
 vruḥ yen pinareṁ smu
 saṁ taruni kariya blik
 mendrahā tatanḍakan
 mapan vitiṁ smu
 hujaṙre baya jajaka,
 haveḥ hulat guyu datanpa kliṙ
 vuvuśe salaḥ paran.[4.129]
 
ø sampun lapas. lampaḥhira balik
 raghasamayā hantənya maṙgga,
 smu guyu paṁucape
 maduraniṁ vacana,
 halis mayat vinoṙr iṁ liriṁ,
 sampun.n eca tanya riṁ maṙgga
 voṁṁ ila kateṁsun.,
 malaṙ vikana niṁṁ utaṁ
 pakanira bibi maṙgaheṁ kapalis.
 cloṙ vijiliṁ sipta[4.130]
 
ø smu heraṁ vacana tan mijil.
 hasr̥ttiṁ sabda tan kumlab
 linavanan ṣabda leteṙ
 kanḍa davaṁ (la) tuhu,
 pakanira na vvaṁṁ añoloṁ
 ya ḍuḥ tan makanaha,
 savakvaniṁ tan vraḥ
 navv akveḥ simpaṁṁiṁ avan.
 pakanira vnaṁ sajati heṁ kami
 maṙmmaheṁ katalaya[4.131]
 
ø həndi desa kaki dera hisṭi
 niṙ tan ana sadyaniṁṁ aṁeca,
 sakveḥniṁ batur aṁəne
 punika parannisun
 lumarisa maṁilen kaki,
 maṙga hiṁupar̥ṁga,
 riṁṁ andoṁṁ alaṁu,
 havanniṁ gagəsana,
 laḥ kariya sampun arupa priyatin
 masisun alavasa[4.132]
 
ø tikna malaṁvakən rasminiṁṁ ati,
 raghasamaya bisa jajavat.
 voṁ meru tahu haleteṙ
 biṣa bogakən vuvus.
 gutuṙ manis tanpa kekeriṁ,
 yasa katula tula,
 luhuṁ
 kaṁ tuṁgal maka sanaka,
 yan jatmika rupane hanomm apkik.
 muṙti tanpa njajavat.[4.133]
 
ø suməka hatut bañjaran aris
 kuməlab kampuḥhe kativaṁtivaṁ
 kumitiṙ, kadi yaṁave
 tkapiṁ pavanarum.
 datan təmaṁ maṁəh anoliḥ
 śighra magiḥ banjaran.,
 tpiniṁ maṙghaguṁ
 lagva tataruka hañaṙ,
 kampiṙ ki surajayā niṙ saṁ tumiti
 lumaju punaṁ lampaḥ[4.134]
 
ø suməkanut ahəbniṁ kayupuriṁ
 śighra lampaḥhira saṁṁ aṁeca,
 riṁ vidasari dukape
 juraṁ sampun kapukuṙ
 riṁ paniron kanḍəg aligiḥ,
 dady ana voṁ lumivat
 ṣurajaya muvus
 manira punaṁṁ atanya,
 varahən. ṁoṁ namaniṁ gəgəṙ kahapti
 bañjarannyabraśinaṁ[4.135]
 
ø mojaṙ saṁ tinakonan asamiṙ
 śigiḥ hadiniṁ patapann
 i vidapuspa harane
 paṁubonan.
 vvantən. kaṙyya hi riku kaki
 hanəgv amras patapan
 dana tulya vibu
 ki surajaya vacana,
 hadumm ayu riṁ maṙgga riṁ sun. lumaris
 pasaṁ yogva paṁeran.[4.136]
 
ø hasr̥ttiṁ lampah agejoṁṁ aris
 kadukapamkasiṁ banjaran
 sapta śora ti tabuhe
 sami gaṙjitadulu
 hamuṙyyani vaṙnaniṁ tami
 vruḥ nayaniṁṁ aṁeca,
 sinuṁsuṁ niṁ guyu,
 di kapukuṙ punaṁ lampaḥ
 tanpa sanā haṁeca dyaniṁsun kampiṙ,
 daṙpa deniṁṁ alapa[4.137]
 
ø kadyana pamitrane kapagiḥ
 kisatavaṁ rumehakən kaṙyya,
 vruḥ yen ḍataṁ kakasiḥhe
 ye sami vruḥ mitra lulut
 laḥ bageya kaṁ suravani,
 mulat. (ha) yaye supəna
 hlahla teṁsun
 ri kina duk i niṙbaya,
 pakanira kakaṁ tan lvan piniśi(śa)giḥ
 pamurukaniṁ guna[4.138]
 
ø kumona saji raka pinasṭi
 davəg ta kakaṁṁ amaratiya,
 vusnya ligiḥ pinḍa supe
 tlas anata luguḥ
 tumahapā saṁ viku rari
 hana halimas patra,
 hana saji bañu,
 ni puspita vinivr̥daḥ,
 ni skaṙjā ni sabrata,
 saṙvv aligiḥ hajajar.[4.139]
 
ø vusnya taduk boghana kapti
 ki surajayā pinikahotan
 hulamulaman tan paten.
 leṙleṙ kukup(u) alumut.
 jamuṙ ragi linubeṁ lviḥ
 lvan ta jaṁan laraṁan.
 sampunya raravuḥ
 hatata samva bojana,
 ragasamaya prapta deniṁṁ avantu
 ro dina magiḥ lapa[4.140]
 
ø tan tavaṁ deniṁṁ abuti
 ki surajayā nala sumimpaṁ
 kasapəṙ lulut asihe
 pinareṁ cipta(ra) cavuḥ
 ni skaṙjā gləṁ niṁṁ ati
 mahyaṁ muṙyyaniṁ sana
 niṁ daya tñuḥ,
 duruṁ vano sapocapan.
 ni skaṙjā kumtəṙ rasaniṁṁ ati
 dinukiṁṁ ulat drava[4.141]
 
ø tuhu paṁucaṁṁi lara midi
 ki surajaya tanṣaḥ dinuta,
 kaṁelan. deniṁṁ iḍəpe
 ni skaṙjā śinavuṁ
 manaḥ givaṁ, tan kavasaliṁ
 kadi vayaṁ kinudaṁ,
 sr̥ṁniṁ ḃacanaguṁ,
 vinoṙ pinareṁṁ ulattira
 papag tiknaniṁ mata halindri
 ḷyəp tan parimana[4.142]
 
ø tan sipi ṁeliṁ (samakta) ṁ ambək ṣumakti ṇ Pastilah ingat berlagak kuat
 saṁ sadyayu kinuliliṁakən
 tinog riṁneḥ kajatine
 vinoṙr iṁ tr̥sna lulut
 vruḥhu tusṭa rasaniṁṁ ati
 buṁaḥ hiṁoṁ liḥ sanak
 tumuluseṁṁ ayun
 tanpa nutugakən dina,
 vivaraniṁ tr̥sna lu(kva)makv amnuhi
 səsək tanpa ligalaran.[4.143]
 
ø bummi ṣaśvarani kavv aṁmariñci
 saṁṁ asgəḥ vadya pakakaṙ(sa)yya
 saksana luvaṙran kabeḥ
 ramvadum kaṙyyaniṁpun.
 vṁi damariṁ rat gumanti
 hataṁi məgaḥ məśaḥ
 kadya vuru gaḍuṁ,
 kumucup təmpuḥhi vlas
 ki surajayā tan yan paranniṁṁ ati
 saśolahe sumlaṁ[4.144]
 
ø mandra r̥məṁ praḃa saṁ hyaṁ śasi
 lagi tavṁan lamadlamad
 jalara svəḥ rumave
 tagal saptami jmuṙ
 paḍa hegaṙ vvaṁṁ aniṁali
 humuṁ śvaraniṁ tanḍak
 arammyapet kalaṁun
 hana tan tuhuniṁ brata
 lviṙ vadvanā hañaṙ lumaky akili
 haparab ni ruvita[4.145]
 
ø gugurane sinuk tann əntiṁ
 kayeṁnum hamətvakən ṣvara,
 denpolahakənn avake
 laviḥ dennyapet heñjuḥ
 pinigunā riṁ vidasari
 (va) kasub. yen bisa hatanḍak
 hakveḥ vvaṁṁ avuyuṁ
 kaviḷt iṁ vadujana,
 kasmaran iṁ ulat liriṁ
 bikṣukaniṁ makaṙyya[4.146]
 
ø hana śraveca mahy atataki
 milv iṁ pañcanira saṁ nuragha,
 guna yadoḥ puspitane
 hagəṁ denya laṁuru,
 kadi yagriṁ harikiṁ rikiṁ
 karahitan iṁṁ atanḍak.
 kneṁ liriṁṁ araṁ
 gumuyu ragasaṁ
 saya hevā tumiṁal iṁ para kili
 haṁəntekən tanaga[4.147]
 
ø haluvaran ṣakveḥniṁ pavestri
 śonya niṙmalā madyaniṁ nataṙ,
 ki satavaṁ vusnya kule
 hyaṁ sasaka sumunu,
 hagacaran madyaniṁ latri,
 ramva gita carita,
 saṁṁ amoṁ kalaṁu,
 humnəṁ ki surajaya,
 hamiveka hamutəṙ vijiliṁ sandi
 manaḥ malad. pinagat.[4.148]
 
ø ki satavaṁ hatanya ris.
 kakaṁ di pranaḥhira hasana,
 tanpa gugvan p batuṙ make
 hanut(kva), lakv ajəlaṁut
 datan.n eca ri ṁare kami,
 saḥ sakiṁ riṁ niṙbaya
 hadaruṁ kateṁsun
 ṣuməka mareṁ rajuna
 rakanirā paṁeran halavas(ṣa). kampiṙ
 hareren tigaṁ vulan.[4.149]
 
ø tapa sana batuṙ teṁsun. yayi,
 paṁubonanniṁṁ aca
 riṁ ədi kakaṁṁ arane
 riṁ vanapalā tuhu
 vvantən. vruganiṁsun kapagiḥ
 paman., n iṁ pakavahan
 lumakv amaṁuyu,
 hadoloyaṁ rakanira
 sakaṙsane paṁeran iṁsun. deniṁniriṁ
 dahat denya vilasa[4.150]
 
ø karanisun. yayi hatoliḥ
 dalu rakanira deniṁṁ anamun saṁsaya,
 pinaliṁ tiṁal tan sareḥ
 svəḥ dutaniṁ lulut.
 gəṁniṁ vlas. yayi tan sipi
 pu kakaṁ kasarakat.,
 haṁon budi cavuḥ
 tan kavasa nanḍaṁ lara,
 punapa laranira kaṁ suravani
  kataman ṣiḥ tan luvaṙ[4.151]
 
ø karivəṁan dayaniṁpun yayi,
 vacananira kaṁ suravani,
 jatenana tesun., make
 ya ḍuḥ kakv ariniṁsun
 rakanirā dameṁ pavestri
 vkanira paman
 daṙmakavī hayu
 punika maṙggane luṁa,
 hlahla katr̥snan hati kajahit
 hiya si tan sanakka[4.152]
 
ø punapa kakaṁ yen sira hapti
 vnaṁṁ akramahā mimisanan.
 pan orana vicarane
 hakve panonannisun
 laḥ maśulla manira hiri
 rayinira lamara,
 haśuṁṁa patuku,
 manira kalaha beya
 sape namā paṁeran saṁṁ asuṁ brati
 saṁsaya ṁoṁ vikana[4.153]
 
ø puspita nama ni tejasari,
 vayahe lagi hapasaṁ jaja,
 daṙpa denya suṁ virage
 tr̥snaniṁsun tan ṣurud.
 rumniṁ kənya hanom pra kavi,
 kakaṁ viveka,
 vagəd. pratṣayu
 di pr̥naḥhiṁ amagiya,
 hulatana vulikən sakvehiṁ aṙdi
 masana ṁulabbana[4.154]
 
ø ḷyə (stha)p sumaput. rasaniṁṁ ati,
 lviḥ lamon kaṁən sihe kataṙka
 kaṁṁ ati dudu rasane
 salavasiṁṁ amuvus.,
 vaṙnanira ni tejasari
 ketaṁ denya vilasa,
 ḍuḥ masmirahhisun
 sira saṁ muṁgviṁ prammana,
 tann apisaḥ ciptaku yayi sumiṁit
 jiva tanpa puvara[4.155]
 
ø ḍuḥ tan darana kamv aniṁali,
 r̥məkniṁ cipta kadi sinanḍal
 kumtəṙ kaṁṁ avakabeḥ
 yen sahulat ṣaguyu
 gula drava mayat taṁṁ alis
 gatragatraniṁṁ ulat.
 hesəm. yayaḥ juruḥ
 haṁukiḥ cuṙnaniṁ daya,
 ka sun ṣambuta muliḥ
 mesəm. ragasamaya[4.156]
 
ø dukatigal kari hesmu taṁis.
 mayat ṣvaranya hataṁgəḥ lampaḥ,
 ratna kanaka hujare
 mariṁṁ ədi kaṁ purun
 rakanira hari pamit
 katuna gəgəniya,
 ṁoṁṁ atoliḥ laku,
 moga kariya linamaṙ
 tan kavasa mona hamgat i taṁis.
 tr̥sniṁ ranira[4.157]
 
ø tumagəḥ ta renā śajalestri
 pinḍa rudita ṁavara lampaḥ,
 haṣr̥ṁ hañaḍak tan paveḥ
 yayi paluṁaniṁsun.
 kneṁ taṙka kaṁ suravani,
 maṙmmaniṁṁ aṁavara,
 saṁ minaka hibu
 manava vruḥ, yen aṁaraṁ
 hayu dahat., kaṁ surajaya liniriṁ
 kve niṁ tutuṙ karasa[4.158]
 
ø ki surajaya prapañca kapti
 kavaṙna rupane ni skaṙja,
 humnəṁ bavuṙ jñanane
 ragasamaya turu,
 ki satavaṁ mavacanaris.
 pakanira sareya,
 samasaniṁṁ amuvus
 laḥ kakv aturuha huga,
 kavr̥daḥhən hariku katanman visṭi
 kakaṁ praḥhiṁ amuraḥ[4.159]
 
ø sunya gagana candra sumilib.
 tan. kneṁ mr̥mma hasr̥ṁ patṣani duta,
 kumucup kaṁ tanpa ṁne
 tutur ayu kaburu,
 deniṁ visva nukupi hati,
 panavuṁṁ ḃancana
 hyaṁṁ asmara ṁadu,
 sami pinaliṁ ña (tanda taling)nane
 vus kagivaṁ tan.n eliṁ salaḥ saviji
 kaviguna vus r̥baḥ[4.160]
 
ø epuḥ niṁ cipta makin arusit
 ki surajayaməs karasa,
 lampus tan ana kgəlen.
 tiḍəmniṁ vvaṁṁ aturu
 ḍavuḥ limma praptani maliṁ,
 daya voṙr asasa (na)ran.
 śurajaya bədu,
 pagəḥniṁ yogha tan gigaṁ
 ni skaṙjā hapaksa ñidra heṁ vṁi
 tan ma kasaputan.[4.161]
 
ø sinalimuṙ saṁsaya kahisṭi
 densamun sihe makin ujalva,
 məgaḥ muṙvva virage
 kataman turida kuṁ
 mendra maras lv tanpa galiḥ
 metra tan maga mr̥mma,
 tanpayunn aturu,
 kadya maṁan jamuṙr i (ma)braṁ
 saṁ vahu praptī kaṙyya r̥taṁṁiṁ ati
 kaya tan binasaja[4.162]
 
ø sinavuṁ tr̥sna lulut asiḥ
 dinaranakən makin amuraṁ,
 hadann asaniga make
 dahat. deniṁ vulaṁun
 haməṁṁakən. kori tan aglis.,
 lagva ṁadəg iṁ na(ṙ)taṙ
 kepvan manaḥhipun
 vani mahas. denya mara,
 ki surajaya mihat., śighra hudani
 pradateṁṁ una praya[4.163]
 
ø hamakṣakən ṣr̥ṁniṁ raghajuti
 yen matiyā sampun iṁmasan.,
 ni skaṙjā kadi rare
 (ta)dan tan eraṁ harakul
 patenana kateṁsun kaki,
 masa sira kana,
 rasanyatiniṁsun
 ptəṁ tan anon ḍaratan.,
 pakanira hagave laraniṁṁ ati
 sumaputan pahiṁan.[4.164]
 
ø hasmu kepvan. vr̥daya kumtəṙ
 ḷṁḷṁ tanpa ṁucap
 ṣurajaya heməṁ, make
 pyuḥ rasaniṁ ragha,
 hamiveka rasaniṁṁ ati
 nisun. tan vuruṁ pjaḥ
 paran. reḥhaniṁsun
 haṁiṁ kavasaha pa(na)rana,
 vus vayahe mati mavkasan hurip
 laḥ kadi punapaha[4.165]
 
ø pativasa pakanira nini,
 tuhu kaviḷ saraveca,
 katidaṙśa teṁsun make
 paran uripanisun
 hapan mati reḥhi tan. yukti
 luhuṁ si mon tulus aṙśa,
 hakanṭi voṁṁ alaṁut
 ṣampunini kataraṁgal.
 yen tulus aṙsā petən saṁkaniṁṁ aśri
 haja gave pocapan.[4.166]
 
ø tan kar̥ṁə sabdanira kaki,
 viśesaniṁsunn aṙsa riṁ śira,
 śuka pjaḥha ṁoṁ make
 tan sipi laranisun.,
 sr̥ṁniṁ vadon., śinəguḥ laji
 masa laṁgəṁṁeṁ
 śabdaniṁṁ tan ayun.
 tkanana laraniṁ vvaṁ,
 laḥ ta luṁa paṁeran., yen sirasiḥ
 riṁ sun tumuteṁ sira[4.167]
 
ø tabanana laranisun kaki (ha)
 sihira tan kumapalaṁa,
 ni skaṙja paṁucape
 sariranisun.,
 san denira hareya kaki
 sampun. tləṁṁiṁ jñana,
 tan mudureṁ laku,
 kumtəṙ rasaniṁ jiva,
 har̥gəs. tutuṙ tan. poliḥ
 cipta vus kapəpə (na)ṣan.[4.168]
 
ø ki surajaya mavacana ris
 katon punapa teṁsun. denira
 voṁ ṁumbara tan.(va) pa viśe
 kaperes iṁ alaṁut
 nisun damā pun ṣuravani
 monisṭa si yaṁapa,
 vus tələṁṁiṁ kayun.,
  saṁsayaniṁ cipta lara,
 nora gavok manira riṁ voṁṁ asugiḥ,
 haməmla kevala[4.169]
 
ø kalavisaya muṁvakən gati
 tan. ketaṁ raga kasuraṁ suraṁ,
 halamoṁ sakanniṁ rare
 katigal. yayeṁ ibu,
 kanaraka sakaniṁṁ alit.,
 niṙbagna tan karasa,
 tr̥snagəṁ sumaput.
 denya tmaha vacan(i)a,
 ki surajayā muyəṙ rasaniṁṁ ati
 tutureṁ lali lupa[4.170]
 
ø paṁucape lviṙ madu sinaliṁ,
 ki surajayā kaḍəḥha raras
 gəṁ tatali kacanṭel
 dadya vtu pitutuṙ
 ni skaṙja dipunkatoliḥ
 savisayaniṁ driya,
 tan ulahaniṁsun
 halaku haduṙjana,
 lviḥ sarira nisunini
 haṁi sinamaṙ samaṙ[4.171]
 
ø saṁsaya hebuḥ tr̥snane tan sipi,
 makin tanpa ṁuvakən luṁeyan
 siṙna luyut. tr̥sna nalane
 taṁiśe ya haṁukiḥ rum.,
 tan kavḍaṙ hamlas asiḥ
 haṁr̥s cipta mihaṙsa,
 ki purun amuvus.
 mnəṁṁa masku paṁeran.,
 karahitanniṁ sabda haṁarih ariḥ
 lamat vijiliṁ śvara[4.172]
 
ø datann eraṁ saṁṁ amoṁ karasmin
 ki surajaya masa holiya,
 panakisiṁ driya guṁṁe
 ni skaṙja rinakul.,
 buja mahas tanpe pan ṣiḥ,
 haṁiṁ tan rinabasa,
 muṙyanniṁ paṁimuṙ
 hatine mukṣa bayaṁan.,
 pativasa jajakariṣ aṁar̥ki
 tanti punaṙbaya[4.173]
 
ø tusṭa manaḥ hyaṁṁ anaṁga midi
 tasuṁ vighnani tapa mohita,
 saḥ sakiṁ raga mirage
 mareṁ sunyata yābuṙ
 surajayā kaṙyya marici
 havā rasaniṁ manaḥ
 hadi yoga ketuṁ,
 tuture ṣaya karantan
 pamtuniṁ bacanā hakveh anoṁṁi
 cipta kadya nalasa[4.174]
 
ø kadyana sobavaniṁ vvaṁ ataṁi,
 raghaśamayā vikan iṁ taṙka
 nhəṙ(va) kavuṙyyan kakaṁṁe
 kaviḷt iṁ tan śadu,
 paran tikahireku kaki,
 śabda tan karakasa,
 paran. rehanniṁsun
 kabañcana rakanira,
 ni skaṙja mara riṁ vṁi,
 haśr̥ṁṁ aṁajak luṁa[4.175]
 
ø ragasamaya duka mavisṭi
 laḥ sahna voṁṁ iku kakaṁ,
 paran. rupanira make
 luhuṁ tan ana vruḥ,
 haloṁ mne haṁeca kerid.,
 poma sira muduṙra,
 sampun kadaluruṁ,
 yen sira hru (ha)n akrammaha,
 harabiya kakaṁ śakaniṁṁ abcik.
 petən sakiṁ bvatara[4.176]
 
ø punapeṁ kakaṁ yen vantən kapti
 kneṁ raras. śira ni skaṙja,
 dipuñumaneṁ vvaṁṁ akve
 sampunn alaku dudu,
 tan ulahaniṁṁ alampahi
 poma sira masula,
 hiḍəpən kateṁsun.,
 byantara dipunkuniṁa,
 saṁ sakaṙjapet ṣarasaniṁṁ abcik
 gave tan saḃarana[4.177]
 
ø laḥ ṁoṁ hiḍəp sabdanira kaki,
 denira pakṣa hamayu lampaḥ,
 haṁi sampun kumalaṁe
 dipuntuhu riṁ vuvus
 kakaṁṁira manava  lalis.
 riṁ sun kari kelaṁan.,
 nniṙ don denira muvus.
 hantva dennira vacana,
 kusummavaṙśa bapā denpunkatoliḥ
 tuhune kakaṁṁira[4.178]
 
ø sipi tr̥snanira saṁṁ atoliḥ
 lviḥ lulute ki surajaya,
 ḷṁḷṁniṁ nala rumave
 kariya liṁgiḥ, maṁu
 saṁ minaka dutā matitis.
 jñana hanugal iṁ raga,
 śolaḥhe kagugu,
 karasa kaṁṁ ulaḥ hala,
 kadya ṁipi kaṁṁ avak mareṁ saṁ tami
 lviṙ tanpa maneṁ ragha[4.179]
 
ø ki surajaya mnəṁ tanpa liṁ
 raghasamayā mr̥di salo(ka)
 sabda mesi gama pinet.,
 ya ḍuḥ saya katmu
 caloṙrira kaṁ suravani,
 manipənni dutakala,
 tan jatī iriṁṁ isun.
 yen ana kaṙsaniṁ manaḥ
 sahujaranira yayī sun masih
 anuhun. rakanira[4.180]
 
ø kaskayani yoga lan samadi
 niṁṁ aṁukiḥ praśidahaniṁ lampaḥ
 kapuraṁ yen dudu (mba) dr̥be
 vus pavr̥tiniṁ tutuvuḥ,
 kasaṁkala deniṁ pavestri
 vovohaniṁ sarira,
 tan vuruṁ katamu,
 linuṁan lagi kapanḍak.
 rob tan pahiṁan. yayi vtuniṁ titiṙ
 vruḥha ta jaganana[4.181]
 
ø vyaṙ kaṁ tutuṙ hilaṁ tanpa gati
 rasa datanpa sambutan hilaṁ
 tan ana kacaṭel.
 lviniṁ budi kemuṙ
 hapeṁ raga lviṙ tanpa galiḥ
 śinalimuṙ gumivaṁ
 sinambut murucut
 halane hambək prapañca,
 katuvoniṁ bancana tikna manuhi
 lviṙ  vvaṁ deniṁ prayatna[4.182]
 
ø kaṁ surajaya kaya tan kavi
 vus katon ulahira saṁ muḍa,
 sisip səmbiṙ patakane
 patipaniṁ tan vruḥ,
 ṁeliṁ kavi lamo kasilib.,
 dalu papa kalesa,
 ye par̥ṁənisun.,
 katon dusṭaneṁ buvana,
 di rupane svaṙgga patakajña mani
 vavayaṁaniṁ sarira śabda[4.183]
 
ø hakva bisa ṁucap kumalvḥ
 haṁi kasilibb iṁ lalampaḥhan.,
 mapan vus prahi vvaṁṁ akva,
 vaneḥ r̥ke hamuvus
 piḍa lapas. raga kari,
 yen tan (u)atut i nataṙ,
 mevəḥ kapeṁ laku,
 havis kaṁ jati tuhuva,
 ki surajayā pugəl. rasaniṁṁ ati,
 havtu kroda sabda[4.184]
 
ø laḥ samono śvaranira kaki
 haməvəhi prapañcaniṁ daya,
 yen tan tan kemutan ṁoṁ make
 jabuṁ navi tan. keku
 paṁcandriya nukupi hati,
 misan deniṁ pataka,
 habcik puniku
 maṙggane hamukti saṙgga,
 rayinirā hamuṁu tutuṙ tan pvaliḥ
 kakaṁ sakayunira[4.185]
 
ø taṁeḥ pamuṙsintannira saṁ kavi
 tan pvaliḥ don. denniṁ racana,
 sakṣana rahina vri reḥ
 ki satavaṁṁ (u)avuṁu
 kakaṁ paran. dera rasani
 kar̥ṁə riṁ svapna,
 saṁsayatinisun.
 saṁsaya deniṁ punapa,
 tan lyan kaṁ ginunəm., nastapanku kaki
 veta r(i)agha kasihan.[4.186]
 
ø ḃaṁbaṁ vetan. śighradan ataṁi tu (sta)sṭa ma naḥ saṁṁ ananḍaṁ
 kaṙyya,
 ramvadan busana śereg.,
 hasuci lakṣana rum.,
 vaneḥ nambut buda hapragi,
 hadum kaṙyya śraṁśraṁṁan.,
 rovvaṁ rovvaṁṁupun
 ramya kuṁ, guṙyyaniṁ manaḥ
 ni skaṙjā tan marasa niṁ a
 datan milu nuragha[4.187]
 
ø hadann amuhun ki suravani,
 hantya toliḥ lampaḥ, tan sinuṁan
 ki satavaṁ, kaṁ ora veḥ
 hatinən kaṙyya haguṁ,
 haja mintaṙ kaṁ suravani,
 haṁundaṁṁ aharesa,
 hyaṁ nini tanpa suṁ
 paḍa hakon a (ma) ṁatiya,
 sampun luṁā hecane ṁinəpa maniṁ
 hantinən kaṙyyaniṁvvaṁ[4.188]
 
ø pada hyaṁ nini pinisigiḥ
 sama deniṁ sunn amoṁi kaṙyya
 sampun apinḍo gave
 paran ujaranisun.
 yen apragi lampaḥ ta kaki
 denpunprayatneṁ maṙgga,
 sumuruda teṁsun.
 vus mitaṙ ki surajaya,
 ragasamaya tan adoḥ haṁibaṁi
 sumilib tan adoḥ[4.189]
 
ø den.glis. lampaḥhe ki surajaya,
 tlas kapukuṙr iṁ prigha
 riṁ vidayamā dukapeṁ
 prapta heṁ tigalaṁu,
 hamuṙyyani ki śuravani
 gənəp girivana,
 ḷyəp muvara ku,
 hatyanta patapan
 lviṙ tatvaniṁ kusumā taṁ batuṙr adi
 gambiranniṁ asramma[4.190]
 
ø kanḍəg lampahe nhəṙ haligiḥ,
 pamiḍa (na) ṁanniṁ yasa laraṁan
 saṙvv anoton tulis rame
 ragasamaya muvus.
 śaṙyy aligiḥ haṁripta tulis.
 halalako punapa,
 kakaṁ surat iku,
 suma huṙ ki surajaya,
 bommatakā lagana hadaga jurit.
 habakṣa lan. yayaḥ[4.191]
 
ø kasalimuṙ make manaḥ niki
 deniṁ kasanḍuṁṁ iṁ pamr̥gilan
 mari parane hatine
 ragha sampun vutuḥ
 ni skaṙjā vvaṙ tan ana katoliḥ,
 śurajayadan mintaṙ
 lampaḥhira daruṁ,
 tan kahoniṁaheṁ maṙgga,
 kadukap iṁ babahan karasa ,
 pyuh anəkaniṁ juraṁ[4.192]
 
ø raghasamaya mesəm saṙvva lumiriṁ,
 kakaṁ laḥ ḍatəṁ iṁ paṁubonan.
 hapupuḍe tamaḥ pinet.
 rakanira mituhu,
 hamahoni busana niki,
 mandra mandraniṁ sipat.,
 hamvəha b(u)agus
 sisimbaṙ tiniti vaṙnna,
 lamat lamat ṣvəḥ titiss iṁadu manis.
 ṣinahasa riṁ kəmbaṁ[4.193]
 
ø pacavara polaḥhira bakin
 ragasamaya, ṁamvakən tidak
 gumsəṁ parismune
 ki surajaya ṁusut.
 ḷkniṁ manaḥ tanpa susumpiṁ,
 budi tan kanuragan
 basajaniṁ viku,
 madaḥhaye nuraghaha,
 haḷḷmbaran. deniṁṁ akve brati
 ginukmi vuvujaṁ[4.194]
 
ø tanpa tmu liṁnya gojoṁṁ aris
 viruniṁ babasahankrin
 iṁ bañjan ṣumare
 tinuḍa tunḍa vatu
 sidatapā noṁi taluki
 ratna pakajā sinaṁ
 sari rona haduluṙ,
 saruni par̥ṁ amijaḥ,
 ta (nara)ñiri ratta cina skaṙr aharavit
 lviṙ ḍatu sinahasa[4.195]
 
ø vvantən pada hyaṁ nini kakaliḥ
 sami vayaḥhe hutamaniṁ rupa,
 hulate hamiḍa leteṙ
 sabda maśv avoṙ guyu,
 surajaya manḍəg anoliḥ,
 mesəm. ragasamaya,
 mapan vruḥ ri smu
 hatanya vinoṙr iṁ tiṁal
 baya vnaṁ jaluv arerenn iṁ riki
 ta ma pamṙgila[4.196]
 
ø hadi diṙyyan ṣumahura hisin
 hasmu viraṁ hamapageṁ vulat.
 reḥniṁ paḍa(ma)(n)om vavayahe
 mesəm saṙvva tumukul.
 nora vi (ra) kan kateṁsun kaki,
 haṁiṁ si ḃaya vnaṁ
 lamon vaṁṁ abagus.
 lastariya punaṁ lampaḥ
 nora vavahu yen ana kanḍəgga kampiṙ
 saḥ sakiṁ niṁṁ aṁeca[4.197]
 
ø havuliḥh pata(ka) nyanisunini
 punapa liganiṁ vanasramma
 hulate medm aṁlare
 sigiḥ tuṙ halavu
 riṁ sacarī kaṁ minaka di,
 hadaruṁ punaṁ lampaḥ
 saṁ jyaḥ kari maṁu,
 dr̥sṭini jñana kumñaṙ
 kaṁ surajayā ciptanira matitis
 prapta riṁ paṁubonan.[4.198]
 
ø ni sambrama pada yyaṁ nini
 saḍatəṁṁan katiṁal
 di saṁkanira ṁulanṭeṁ
 haḷp manapa vuvus.
 rakanira ṁumbara
 tanpa sana teṁsun.,
 var̥g laranut iṁ lampaḥ,
 hadaṁ raka hyaṁ nini sasaji
 havlas, tuturi sabda[4.199]
 
ø śi (da) ghra pamuṙsitaniṁṁ am̐r̥di
 tan kakoniṁahā deniṁṁ aḍahaṙ
 sumarira jivane lviṙre
 hantya toliḥ yalaku,
 rakanira hayunn apamit.
 kariya gəgnəpa,
 basuki  ya raḥ (va) hayuha,
 laḥ bapa denpunprayatna
 hanaṁoni hay√ ramanta hanak mami
 lakv ayo śalaḥ kaṙyya[4.200]
 
ø tumḍun anut bañjaran aris
 mayat kanḍəg lumakv alolonan
 denvikis babasaḥhane
 kampuḥve hasmu kusut.,
 habaṁ iri vinateṁ sari,
 hasabuk gula tina
 hamvəhi bagus
 hagave haṙsaniṁ mulat.
 siṁ kapənḍak pavestra vr̥daya siṁit
 karahitan iṁ mulat.[4.201]
 
ø vaniḥ kari brata vulaṁun.,
 maṁu dyatan. kneṁ paṁan.
 mari rosa gavene
 kataman ulat. guyu,
 saṁṁ aṁeca, kaciptaṁ ati,
 lviṙ gumantuṁṁ i tiṁa(na)(l).,
 pinarireṁ gaḍuṁ
 vaneḥ ri puja brata,
 nora ketaṁ sasapon. pijəṙ priyatin
 ṣaṁ kataman kapita[4.202]
 
ø saparane hatigal larasiḥ
 ki surajayā pinareṁ tr̥sna,
 dan ṣavaṙnaheṁ lampaḥhe
 saḥ sayanembaṁ kidul
 juraṁ səṁkan., sampun kavuriy
 akar̥p., prapti yaṁgeñjoṁ lampaḥnya
 layat kanḍəg maṁu,
 ragasama vacana,
 di sinadya kakaṁ pr̥nahiṁ amragil.
 manavi hadoḥ desa[4.203]
 
ø niṙ taṁ lampaḥ noraneṁsunn isṭi
 saparanparanniṁ raghā vihyaṁ
 kaṙsaneṁoṁ tuvukan(ka)e
 misan deni tan luhuṙ
 ka narakā sarira ṁliḥ
 vruḥ glariṁṁ aṁeca,
 mako raniṁvvaṁ
 haḍahaṙ sga mṁa,
 lamon ana lviṙ mo śukā kaṁ budi
 tansaḥ hamaṁan dana [4.204]
 
ø tuvu rame patapan iṁ kavi
 pasamohani viku nuragha,
 captaniṁ lampaḥ hareren
 hanotonn apalaku,
 parikrammaniṁṁ alampaḥhi
 kadya maṁgiḥ talaya,
 bavuṙ nalaniṣun.,
 ḍuḥ katuvon ni ṁ skaṙja,
 patibrata polaḥhe tanpa kekeriṁ,
 samunənn iku kakaṁ[4.205]
 
ø raghasamaya mojaṙ liṁnyaris,
 śuka dukā kakaṁ riṁṁ aṁeca,
 tan sipi guṁṁe gunane
 lviḥ lamon apupul.
 paḍa mendra lipuṙ kaṁ budi,
 tansah apapañcəhan
 manaḥ kasalimuṙ
 sumahuṙ ki surajaya,
 deniṁ dukāpan ana kar̥pe maniḥ
 nispala tiku kakaṁ[4.206]
 
ø saya lampas lampaḥhira pr̥gi
 hatut maṙgga tan lvan kaṁ sinadya
 ṁeliṁ sarirā tan sareḥ
 nisṭaniṁ ragha ketuṁ
 tan pvaliḥ don. deniṁṁ akikin
 manaḥku hadaluya,
 cipta kadya vuru
 thulva lalayaṁṁan pgat.,
 tkapiṁ ludra kaṁṁ ava kadya (be)ṁon aṁin
 lumakv ajalame (da)gha[4.207]
 
ø hamaṁgiḥ bajaran lampaḥ niki,
 heṙpaksaniṁka vahu ti (lu) nalaṁ
 prapti śukma kakv areren
 kampiṙ riṁ batuṙr̥ aguṁ
 saṁṁ aṁecā hadan hasuci
 haṁusapi śarira,
 sampunva rarahup
 tumanduki śurajaya,
 hatuṙ səmbaḥ hanista saṁṁ apaliṁgiḥ
 laḥ sam(pa)(va) maratiya[4.208]
 
ø prayatnani sa śikṣva kurati
 hayun asaji raka tinulak.
 raghasamaya hujaṙ re
 sarira lagva lasu
 kapnək. deniṁ juraṁṁ alapit.,
 hyaṁ girivana mojaṙ
 haḷp ṣraṁniṁ vuvus.,
 bayadoḥ denniṁ lumampaḥ
 saka vetan pun ṣurajayā moṁ kapti
 hanut bratani cipta[4.209]
 
ø ḍavuḥ heka kilen saṁ hyaṁ ravi
 hadan pamit ṣaṁṁ anaraveca,
 havot. skaṙ sabda mule
 davə(gta)g kantun pukulun.,
 hatiheṁ pataranādi
 hapugut. paṁapura
 saṁsipta rahayu,
 sabda tuṁgal kinambulan
 ṣampun dondon heḥ kaki denira kampiṙ
 kapaṁgiḥ valenana[4.210]
 
ø kakaṁ di pr̥naḥhaniṁṁ amr̥gil
 ṣarupaniṁ batuṙ, palavaṁan.
 henak denira ṁulati,
 hamariciy akiduṁ
 muḍasura lavan aṙtati,
 virasanira saṁ kumba,
 tanḍiṁən kaṁ putus
 pek., kaṁ tuhuniṁ carita
 mne ta vivekane madyaniṁ vṁi
 sampun. prapteṁ dunuṁan.[4.211]
 
ø raghasamaya haglis. karihin
 prapti riṁ batuṙre ki muḍativas.
 magalaniṁ pra kavv āmet
 patiṁaliṁṁ aṁlaṁut.,
 śvara sgəḥ karuna budi
 bageya saṁ ḍataṁ,
 hañaṙ vikan teṁsun
 tiḷm denira sasañja,
 haṁliḥ hapiḍa ṁliḥ
 hanalaṁ pamr̥gilan.[4.212]
 
ø surupniṁ saṁ hyaṁ śiki gumanti
 latrī ptaṁ vintaṁ sumarambaḥ
 vusnya bvaksadan akule
 ki muḍativas mantu(gvba)k
 tabəḥ pi(śa)n kalaniṁ vṁi
 taraṁganeṁ kamavas
 lviṙ kadi sinavuṙ
 kumənḍəṁ kaṁ jaradara,
 r̥məṁiṁ mahendra sr̥ṁniṁ mega prapti
 riṁ tavaṁ maviḷtan.[4.213]
 
ø mr̥ṁəs gatraniṁ candra ṁukuli
 mrik taṁ samiranāmet jaladara,
 riṁ tavaṁ mega rumave
 ḷməp vintaṁ makəmul
 kilat lumraṁṁ aganti
 heraṁ, śapadulonna
 sr̥ṁniṁ vulann aghuṁ
 hasṭami ri śukla pakṣa,
 tusṭa śvaraniṁ cucuṙ munya sagani
 kadya mumu lara[4.214]
 
ø dalu satiḍəmniṁṁ aguliṁ
 ki surajayā yamiveka lampaḥ
 mañcəṙ mləḷṁ jñanane
 saya kaṁən kagugu,
 pira lavasiṁṁ alampahi,
 raga mukti saṁsara,
 katetela ketuṁ
 hagrasṭahā tanpa beya
 tan ṣipi kasiyaniṁ ragha limp(i)adi
 nisṭaniṁ sabuvana[4.215]
 
ø ketaṁ deniṁṁ atiṁgalarasiḥ
 punika maṙmmaniṁ tibraniṁ vlas
 malecaniṁ ragha leteṙ
 ni skaṙjā kagugu
 ni sumaṙsā lan niṁ rumavit
 kataman. tosni ragha
 mr̥ta rasmini kuṁ
 punika lamo karasa,
 pira holiḥyannisunn atakitaki
 tan tuhu riṁ vacana[4.216]
 
ø raghasamaya mr̥m tanpa ṁliliṙ
 muṙti tan ana simpaṁṁi dḍaya,
 surajaya paṁaləmme
 ya ḍuḥ kakv arinisun.,
 tuhu jati karuna budi
 musṭikaniṁ jajaka,
 purusaniṁ laku,
 rakanira kummalamaṙ
 hapulasiḥ rajaḥ tamaḥ haranahi
 haṁi tan ṣinatmatha[4.217]
 
ø hapuvara tutuga savṁi
 deniṁṁ amaṙnnā dutaniṁ ragha,
 saṁara vus pavr̥tine
 ḷyəpniṁ metra layu
 surajaya , nhəṙr aguliṁ
 saṁ hyaṁ hatma siluman
 hadoḥ parannipun
 hanukma heṁ lambara
 kapagiḥ muṙtine ni t(ja)ejasari
 hamacakrabava[4.218]
 
ø thiliṁniṁ saṁ hyaṁ candra dumma kaliḥ
 ki surajayā baṁun kaṁelan,
 henan dene sira hasare
 duratma luṁa halaṁut
 haśraṁśraṁṁan ṣihe kapagiḥ,
 sukmanira nira ni tejasari
 pamuṁu lulut.,
 katon. rovvaṁṁi sajiva,
 ki surajayā mukti sariniṁ gati
 hañaṙna siniṁ siñjaṁ[4.219]
 
ø (la) caliḥniṁ jñana basamet silib.
 ragha lit nitvasa mave nuragha,
 hamukti rum niṁ jro laṁśe
 saṁ jyaḥ t(śa)alas pinaṁku,
 vruḥ maṁaməṙriṁ vacana
 sinahasa, riṁ ḃasa
 hanavaṁ madu juruḥ,
 maṙ mukṣa lviṙ tanpa jiva,
 ginuturan ṣragara muṙvva karasmin
 ṣumuṁ gantvaniṁ vaja[4.220]
 
ø r̥səpniṁ daya ṁambyakən gati
 lolya ktəṙ gupe niki kanya
 vus atitaḥ, dr̥vva mule
 śariśari vinaṁun
 ṣinahasa ri lulut aṁsiḥ
 kinənan. retojvala,
 sigiḥsigiḥ nikuṁ
 śurajayā mavacana,
 pira lavasira nini sun ulati
 lupu pinḍaniṁ śvara[4.221]
 
ø sapiḥniṁ candradipa hataṁi,
 surajaya tr̥sneṁ supna,
 kumtəṙ jiva voṙr aṁel
 tan ṣipi laranipun
 məgaḥ hosaḥ ruditeṁṁ ati,
 dr̥sniṁ luḥ mandravayan
 ri pipi tan ṣurud.
 prammana kuyaṁ kayiṁan
 ragha lupā kapnətan larani siḥ
  rumave datan pgat.[4.222]
 
ø pajapajaniṁ lara savukiṙ
 pira lavasiṁṁ aṁeca,
 hembuḥ tanpa ṁloṁ ciptaṁel.,
 tr̥s gəṁ rob tan ṣurud.,
 luvaṙ tanṣaḥ hamighnani
 deniṁṁ amaṁun. vlas
 hanukmā liṙ panduṁ
 pugəlniṁ kavv aṁambara,
 tutuṙr iṁlaṁ katavṁan. lulut aṁsiḥ
 humor iṁ kanuraghan.[4.223]
 
ø tan parimana vtuniṁ titiṙ
 ciptane masa vuruṁa pjaḥ
 taṁeḥ kavaṙna teṁ(la) kale
 meḥ rahina kavuvus
 akveniṁ pakṣi munya sagani,
 gṙ muni loṙ vetan
 makin. tr̥sna lepuḥ
 havuṁu raghasamaya
 hadan busana ri sampunira hasuci
 humijil. saṁ hyaṁṁ aṙka[4.224]
 
ø sasmu gaṙjita rasaniṁṁ ati
 raghasamaya mihat iṁ kakaṁe
 (lana) tan pr̥naḥ śuka budine
 punapa vadinipun
 pinḍa r̥ntaṁ śoka maviṁit
 ṣavṁi məgaḥ saḥ
 vaṙnannira luru
 haturu tan.n enak
 kaṁ surajayā tanṣaḥ haṁoṁaḥ haṁiḥ
 lviṙ kna vinahita[4.225]
 
ø ya ḍuḥ harinisun masku kaki
 tan pahiṁan. tñuḥhiṁ ajñana
 laranku tan ṣipi guṁe
 vkasira handulu,
 rakanira tan. vuruṁ mati
 kakaṁ sampun makana,
 varahən kateṁsun
 punapa jarunanira,
 ma(va)raḥ karunaniṁ ragha priyatin
 kepvan raghasamaya[4.226]
 
ø kakaṁ r̥ṁə vacanananku kaki
 hiḍəp duṙgga make yen tutana,
 mapan tan ana tlage
 r̥gəp tataniṁ laku
 sabda bayu siḍmən kaki
 nira kneṁ supna,
  doḥ parannipun.
 cipta lana balayaṁan.,
 ovohanniṁṁ aturu kakaṁṁ ahaṁipi,
 śolaḥ kacakrabava[4.227]
 
ø yayah edan manah iṁ akikin
 hamoṁi visayaniṁ driya,
 sabuna pan urupe
 kaya ta voṁṁ abagus.,
 panira dame pavestri
 kaya dama paravan
 ṣampun patikutu,
 ḍuḥ yayi tan makanaha
 təmbya kanḍəg lampaḥku lamon kapagiḥ
 kalpikaniṁ vr̥daya[4.228]
 
ø sampunira baṁun make hapamit
 lumaris hanaṁoni hayu,
 saṁṁ apranaḥ make layat
 lakv aṁadehade
 dunuṁṁanika kapukuṙ,
 prapti maṙgga kanḍəg aligiḥ
 madyaniṁ parerenan
 ki surajaya muvus
 hasr̥t vijili vancana,
 rayini (ra) ra rinakul. hasmu taṁis
 tan pvaliḥ denira sasanak.[4.229]
 
ø raghasamaya hantənku kaki
 laḥ kariyā yayi gəgnəpa,
 tan ṣipi vlasisun make
 milu ṁeliṁ tan luhuṁ
 salaḥ tugal kariya ṁikis.
 haja tan kumavasa
 haṁə ta sarinisun
 pavkasira tumiṁal
 ki samayā sumahuṙ havoṙ luḥ mijil
 tr̥sna riṁ rakanira,[4.230]
 
ø tan makanaha kaṙsanisun kaki
 najyan tutuga vkasiṁ jagat
 lampusa denira ṁulanṭe
 tan kariya kateṁsun
 hakveḥ ḃayaniṁṁ agəṁ brati,
 manavi kapəpəsan
 dera namu lulut
 hakvaḥ paṁuniṁaniṁvvaṁ
 sira saṁ kataman ṣiḥ hamriḥ kapatin
 tann amaṙga bvatara[4.231]
 
ø tuturira kakaṁ denkatoliḥ
 taṁekna śampun ta koniṁa,
 sukanniṁṁ amukti rame
 saṁ prasidaniṁ laku
 hamiśesā riṁ tiga mukti
 lviḥ bvaḥ raja yogva,
 savijiliṁ tutuṙ
 makva (ra) na rakvaṁ lumampaḥ
 denpuntulus kasiḥ handanavirati
 prihən mako ba(ka)laka[4.232]
 
ø kakaṁ nadyan ṣabuvana hiki
 saṁ kasoṁan. deniṁ nilambara,
 saṁ katon həndi parane
 saṁ kasaṁga riṁ ibu,
 gagañjaraniṁṁ atapa śa(tka)kti,
 saṁ darana kavaśa
 sigih paranipun
 hisiniṁ vukiṙ sagara
 tumarimā laṁniṁ pavestri lviḥ
 pinaka gagajaran.[4.233]
 
ø dana kaya glariṁṁ akikin
 ḍapuṙriṁṁ ayun amaṁgiḥ suka,
 pan tan ana paḍa make
 maṙggane priga hevuḥ
 nisṭa palā kaṁ suravani
 kasmaran iṁ rara vuvujaṁ
 kalud. rara gunuṁ,
 tan mapi sira pagiḥya,
 kaliḷtan. tan pendaḥ gula satəmplik
 halavas kajataka[4.234]
 
ø ya ḍuḥ harini(na)sun makva ruśit
 haṁel bapa nari vacana,
 sabda ṁumbaraku kabeḥ
 tan kar̥ṁə denisun
 hapan ragha tan patipati
 haguṁ kaṁṁ amisesa,
 magati laku
 kemṁan. raghasama (ṣa) ya,
 vus kapuraṁ ki surajaya mgati
 maṙ manya baṁun kaṙsa[4.235]
 
ø hadan(ka). lumaku śighra tanpa noliḥ
 hamasakən sakaṙsaniṁ manaḥ
 huvus apralalu ragha ṁel.
 harine tansaḥ kapuṁkuṙ
 maṙmma ṁiriṁ kadva śarati
 vañcak daṙyya riṁ lampaḥ
 rakanira bəndu
 lakv aglis liṙ lalayaṁan prapti parat kapuṁkuṙr i gunuṁ
 (va) kavi
 lumakv atut panaban.[4.236]
 
ø maṁkin tan ṣurud. didaknya hapr̥gi
 ki śurajayā dukapiṁṁ akṣa,
 vus məntas iṁ śabraṁ kilen
 prapti ṁamen lumaju
 lampahirā ki suravani
 rambutṣośo kahaṙsa,
 śighra prapti smut
 davəg ta kakaṁṁ asiram.,
 kanḍəg lampaḥhe ki surajaya hasuci
 laḥ yayi hadusa huga[4.237]
 
ø sampun a(pbaga)toya śarira pragi
 hadan lumampaḥ saṁṁ anaraveca,
 mayoṁ tan vri parane
 hanoliḥ saṙvv amuvus.
 surajaya liṁṁe hatoḍi
 punapa kajə(ra)ṁira,
 sunn abaṁun turut
 di sajyaniṁ lumampaḥha,
 laḥ kakaṁ ta pupuḍe campakajati
 yayi sakar̥pira[4.238]
 
ø halolonnan lampaḥhe haligiḥ
 layat laris lakv atut valahaṙ
 gaṙjita sasayatine
 ritniṁ paraṁṁ aluhuṙ
 haśraṁśraṁṁan taṁ siriviti
 ny aṁusi vivara,
 matuṁgalan ṣusuḥ
 kacaṙyyan tvas i lumiyat.
 rekaniṁ vukal. hunvalā vaṙnna rigit
 vaniḥ tulva gopura[4.239]
 
ø hnəṁakna ki suravani
 sampun areren i paṁajaran
 kaṁtrini dina lavase
 manoṁ kaṙyya saṁṁ apaligiḥ
 siḍmən ṣakṣana
 ganty apamuvus
 hayəṁani panataran
 candra vesa kaṁ muṙtini triyodasiḥ
 sukla pakṣani dika
 // 0 // puḥ paṁaḍa // 0 //[4.240]
 
 ucapən ṣira saṁ prabu
 saha balavana, sampun atiyaṁ
 kuda pnaḥ tr̥ṁgala, lavan paḍati
 sami gaṙjita sakeḥhi vadya humuṁ
  ramyadan busana voṁ jro paḍa krig
 pinaṣṭi kaṁ amaṙga sakaṭa[5.001]
 
ø tlas arasukaprabu
 ṣaṙvy aratna, busananira saṁ ta
 habra murub ṣakṣat ṣuṙyya humijil
 ṣakiṁ udaya, giri vkasi timuṙ
 busyarani kiṙṇa sr̥ṁni cuṇḍa manik.
 yayaṁ tulis. kḍapi sośoca[5.002]
 
ø havastra seta tuvalus
 pinr̥mas aṣabuk girisiṁ vayaṁ
 hakris alaḍeya mogana raṁvit
 abəbəgəl kamituvuḥ linubeṁ luhuṁ
 pinatikiṁ ratna pakaja ṁidəri
 habahu rakṣa maṣ. tanpa hun.[5.003]
 
ø trimeda sampun jinərum
 abrasinaṁ, suvaṙna mugiṁ palana,
 kumbanipun ṣaḥha kobala noṁi
 rinəga kanaka, juṙjə jnəṁipun
 hakaja vaṁga paḍakaniṁ aṣṭi
 hinucuba riṁ kusyaraga[5.004]
 
ø saṁ nata sampun amaṁguṁ
 ri syadana, gumr̥bəg lampaḥhi bala
 mvaṁ voṁ batuṙ tuṣṭa nura(ṁa)ga ṁiri,
 para gusti paḍa papatuhan hakampuḥ
 taṁ para mantriy avragadeṣa hadi
 hatugalan paḍati ririgan.[5.005]
 
ø sakaṭaḥ gr̥boṁṁ aduluṙ
 habra sinaṁ lumaky ayuni gajaḥ,
 syaranya sluṙ ṣaha kuda karihin
 vragapaṁalasan atuṁgalan payuṁ hasraṁ munya raraṁin kəṇḍaṁ goṁ
 kari(ma)hin
 munya (kka) gati muruva gənturan.[5.006]
 
ø saṁ nata sighra tan ṣurud.
 hage lampaḥhi bala vus prapti phalasa
 hakavu vaṙnanən rakyana patiḥ
 senapati raṁṁga kaṇḍuruhan ma
 ki juru paṁalasan ṣigradan aṁiriṁ
 kadi guntuṙ syarani mr̥daṁga[5.007]
 
ø kəṇḍaṁ goṁ srane habaruṁ
 gaṙjita tyasi voṁ vahu
 mily aṁiri tan vruḥ smu
 cucuṁaḥ cipta niki
 kadya ṁipi jñanane mily abaṁun
 añaṙ haṁavula
 sira sa tame rasa[5.008]
 
ø papaḍen liṙr avunavun
 alivran kumlab. rinavisan kanaka,
 rob tan ṣurud. kiḥni voṁ tur adi
 hanu gridanta lyan voṁ tameṁ smu
 lumañcaṙ prapteṁ labuhapi
 voṁ bəbəntiṁ jana pagubugan.[5.009]
 
ø vaṁ cumaṁkiraṁ karuhun
 aṁanti rum
 voṁṁ a(ca)(ñu)tra lyan panugul
 voṁ tinoton tan kari
 batur iṁ agatra, voṁ gaṙ(ha)jita duluṙ
 paḍa cocoṁkalaṁan. dapa yayeṁ tulis
 ta reryan i kumarapa[5.010]
 
ø prapteṁ makasaṙ kya hyuṁhyuṁ
 n hutameṁṁga hatoḥ pyaḥ vaṙnani təṇḍas
 baṁ kacana, puncara core tumiṇḍiḥ
 hanḍarat i malaṁsumiraṁ ri ṁna
 habubuhan ṣona kar̥sr̥sniṁ tani
 handaru ki pora keḥ vacana[5.011]
 
ø haglaṙ kavaṙnaheṁ ṁna
 sighra tan ṣurud. prapteṁ heṁ panataran
 ṣəsək pnaḥ lampaḥhira vado haji
 samya tugalan pakukuvon dumunuṁ
 bap alaneṁ ḍaṁka lyan tan aresya(ri)
 tuṣṭa caṁkrama saṁga karuna[5.012]
 
ø hantyata viṙyyani laku
 sira saṁṁ amaṁgiḥ hayu
 danapunyaneṁ katmu,
 viseṣani sabumi
 səṣək. tanpa ligaran ṣaṁ aturatuṙ
 sakeḥni saṙvy andaḥ vijili ta javi
 saṙvya kacana vuṣ katarima[5.013]
 
ø tlasi bukti hamuluṙ
 tapa brata nayasa sampun apasaḥ
 sami mantuk ṣakeḥni vadya hanaṁkil
 vvra tani karuhun para binuyut
 prasama,dum kaṙyya paṙtivaṁ lumirig
 hatoliḥ pakukuvon ṣakṣana[5.014]
 
ø sighra ri ratri kavuvus
 hyaṁṁ aṙka vahu sumurup.
 kumñaṙ saṁ hyaṁ (ka)ṣakṣi
 ramya sakuvukuvu
 syaranipun hasraṁ munya saṁgani
 kadi vinaṁsul paṁṁrikiṁ turaṁga[5.015]
 
ø gḍṇḍiṁ muni haṁlalatu
 liṙ kadya naṁekən vuyuṁ
 sa kataman ṣiḥ kavuṁu
 saṁ kavy anaṙ karasmi
 hamvəhi laṁni pratama, ṁiduṁ
 vanyaḥ paphajaran puna voṁṁ akmit
 loṙ vetan hana karuṁu gutaṁ[5.016]
 
ø havatara ḍuvuḥ pitu
 kucəmmiṙ saṁ hyaṁ candra baṁun rahina
 praptaṁ esuk ṣaṁ hyaṁṁ aṙka humijil
 ki surajaya valuy aneṁ vuvus
 lagya namun vihyaṁ tan kavasa ṁiri
 hanarateni budi prapaca[5.017]
 
ø tan poliḥ deniṁ aṁipuk
 pramana saṁṣaya lusuḥ
 tan pahiṁan ciptanipun
 kitaṁ maṙgani pati
 saṁśaya ṁmasi brata, lulut ḍuḥ
 sampun ñumana, tanpa sanaki
 punapa maṙgahanisun pjaḥ[5.018]
 
⟨ø⟩ kadyana śabda karuṁu
 vr̥tane ki maṁuyu naṁekən. varaḥ tan. vruḥ yen. praṁ jəbug.vaṁi para
 manṭri
 haṁadu jurit pukulun
 rame kaṁ ayəṁan. tan ana maḍani
 tontonani rabut panataran.[5.019]
 
⟨ø⟩hegaṙ vr̥daya haruṁu
 raghasamaya, haṁliṁ sesegakna
 denira vuyuṁ laḥ mintaṙ saki(ra)ṁ iriki
 saṁśayeṁṁoṁ vikana, ri jbugarum
 laḥ saṙvy aniniṁali kilani jurit
 laḥ ta nuvu ki ragasaśaya[5.020]
 
ø hasr̥tiṁ ujaṙ tan. mtu
 ragasamayarinisun
 paṁeran liṙ patuduḥ
 hantuk maṙge sun kaki
 rakanira sida ṁmasi lampus
 matiya ri pala kaṙsanisun yayi
 hanambuta vataṁ riṁ pasamaran.[5.021]
 
ø yen ṣiḥra hasiḥ hiri sun
 tulusakna yayi sahiṁana sanakira
 kalayu nitun pilphisən denaglis.
 ragasamaya heva har̥ṁə vuvus
 hapehaya hedan ṣipta nira kaki
 niṙ tan paṁrasa, navi tan kata(ka)mpakan.[5.022]
 
ø tulusakna ri kayun
 laḥ depunprasida kaki hasura
 karana teṁsun milu hanəmpuḥ karihin
 rayinira cucul milu heṁ kuvu
 hamusuḥhana daṙma har̥p i jro palaḥ
 hejiṁṁejiṁṁan palburajaḥ[5.023]
 
ø hənti (ta)vlasipun aruṁu
 hamiveka raḥhayuni kaṁ vacana
  maṙgani voṁ mati
 ragasamaya pati kel.. kal..nt..ṙ,
 hagəp kasatyaṁ (ka) tan. tr̥ṣneṁṁ urip
 hasura sara tuhu saśanak.[5.024]
 
ø tan pedaḥ bineda ri kuṁ
 hasmara haṁucaṁ haveḥ lulut iṁ atapa,
 sadya hayu hyaṁ vidy amighnani ṁakikin
 karanani voṁṁ ano.
 ti tr̥sna maṙmane gi
 bud.. lana yven avava[5.025]
 
ø saḥn.. hya kadi tanpa suṁ
 yen alastarekna manaḥ duṙjana,
 maṙmani tutuṙ jati kahiṣṭi
 viva(na) vr̥dayane kadya nmu
 myaṁ saya karasa, pavaraḥhira saṁṁ adi
 luvaṙ tanṣaḥ paṁucaṁṁi tr̥sna[5.026]
 
ø ragasamayarinisun
 iḍəpku kneṁṁ upasaṙga sakṣana
 tulya supna ptaṁ rasaniṁ ati
 mako dadi hapaḍaṁ vr̥dayanisun
 yayi laḥ ta mintaṙ haṁeca ri vili
 saṙvy aniniṁali panataran.[5.027]
 
ø heca rasanyatinisun
 ragasamaya haliṁ sakayunira
 nurut lamon aja priyatin
 kakaṁ samono dera braṁta ṁa(laḥ) ruṁu
 denana karasa, haja tan katoliḥ
 deni kasiyan duka nastapa[5.028]
 
ø tuhu vuvustarinisun
 raḥ(ha)(ya)yu dahat maṁko saya karaṣa,
 pavaraḥhira duki gunuṁ kavi
 ta kapihaṙsa, sḍəṁṁi budi layu
 nala ta kikiṁan tan ana katoliḥ
 laliniṁ ambək tan kapəptan.[5.029]
 
ø laḥ mintaṙ kaky arinisun
 ri sampunya pamit ṣighradan lumampaḥ
 tan asḍu sampun prapti garigiṁ
 andaruṁ maṁilyan kiḥni voṁ kaduluṙ
 lyan teṁkaṁ kapapag kavuri kaperiṁ (pa)
 malija sluṙ paḍamet daṁ(ga)ṁan.[5.030]
 
ø haglis lampaḥhira daruṁ
 rabutbuntən kapukuṙ
 prapti tgal. tgal kaduka
 pradesa daliriṁ
 duk prapti jaganlu makya ṁantun antun
 ri rabutṣivalan kadukap aligiḥ
 madyanisela tpinin toya[5.031]
 
ø sampunya basuky ararahup
 ṣami hasuci haṁusapi sarira,
 hadan laky ahagejoṁgejoṁṁ aris.
 lviḥ toliḥ kasmaran manaḥky andulu
 miyat duṁusi pareṁ roṁ priṁga noṁi
 havaṁṁavaṁṁən təsiṁ tumiṁal.[5.032]
 
ø taṁiḥ kavaṙnaheṁnu
 prapti lopat ki surajaya lolonan
 lampaḥhipun prapti karaṁlaguṇḍi
 kahaṙsa tkeṁ kapulehan hapiṇḍa lṣu
 vusnya tumbasəḍaḥ hareryan aligiḥ
 ki surajaya saṙvy atatanya[5.033]
 
ø datan ana simpaṁṁipun t hadaruṁ punaṁ maṙga, praptaheṁ
 panataran
 ṣigiḥ paṁeran tan ṣimpaṁ lumaris
 atut panaṁan ṣada ṁidul
 ṣakṣandan mintaṙ hyaṁṁ aṙka dum kaliḥ
 pacima duk. tkeṁ kaba™aran.[5.034]
 
ø hirika, kakaṁ dumunuṁ
 tareren kar̥pisun
 ṣami hulaḥ kaṙyyayu
 ṣakaṙsanira kaki
 ki surajaya, lampaḥhira kadunuṁ
 saṁ mundra sabrama nape saṁ tami
 karuna manis ikaṁ vacana[5.035]
 
ø duḥ bagya kita saṁ tamu
 kasusuṁa ri sipta madura, katan
 di pinakanira saṁ añaṙ prapti
 ki surajaya napani tameṁ hyuṁn
 prayatneṁṁ ujaṙ sakṣat madu gaṇḍis
 pasraṁni cipta samiṙ lepana[5.036]
 
ø tan poliḥ tanya pukulun
 pun surajaya tan ṣana pravata,
 moṁ lulut. jñana kadyaṁon aṁin.
 hajat ivaṁ budi kadya havuru
 lumaky ajaṁgama, tan ana kahisṭi
 lagya lamat ṣadya ni sarira[5.037]
 
ø tameṁ saṁ sipta vruḥ smu
 saṁṁ apaligiḥ mapan viti paṁṁrasa
 lṁit. ñmut vruḥ tatyanira sandi
 tlas akeḥ ni pravata kaṇḍa rinatus
 madevasaṣana lyiṙ ni rajyaniti
 kaṇḍala vuṣ karitaman.[5.038]
 
ø r̥sisaśana vinaṁun
 tinata kalamulanipun
 ki surajayanakisun
 rumagəteṁ sun kaki
 dikañumana tanpa sana, teṁṁ ibu
 kaṁ kbəṁaniṁ lambara, noṁi
 bayu sabda hiḍəp duruṁṁ apasaḥ[5.039]
 
ø ki surajaya tanya sun
 punapa bapa ḍapurira, saṁ anaraveca
 glaripun varahən ṁoṁ denjati
 haṁiṁ sih aja turida ri vuvus
 punapeṁṁ ulatan hutamani lviḥ
 di kaṁ singəḥ laky añjaṁgama[5.040]
 
ø ḍuḥ pasaṁtabe pukulun
 anakira kumavy atuṙra vacana,
 laṁga voṁ sun luputeṁ tula sarik
 pun ṣurajaya somy aṁambyakən vuvus
 munisyara mojaṙ kar̥pisun kaki
 voṁṁ anom lamo tameṁ paṁrasa[5.041]
 
ø tan. vruḥ palayuni vuvus.
 lviḥ muḍa kasmarani sabuvana
 lagya puṁguṁ tan ana ṁatihati
 maṙmaniṁ aṁeca, (da) midəṙr aṁlaṁut
 dalu deni tivas amet datan poliḥ
 maṇḍəg maṁu mayoṁ tan vruḥ paran.[5.042]
 
ø hantuka vukiṙ sapuluḥ
 najyan. tlasa kavka kaṁ buvana
 dera ṁlaṁut bapa niṙ tanpa gave
 lamon tan vruḥ kaṁsananira saṁ viku
 lampaḥ tanpa kaṙyya tvas brata ṁliḥ
  ya ḍuḥ dipire nora heṁ sira[5.043]
 
ø pira lavasira ṁamə
 tanpa na ki surajayanakivaṁ
 punapa bapa dera hulati
 manira kaki nunusuṁṁe laku
 holiḥhira ṁeca ṁoṁṁ aguru panti
 ka vastuva deni kr̥tahubaya[5.044]
 
ø tan poliḥ tanyaheṁrisun
 mavəḥ tan. kna vinastu
 deni maṙga duṙbala mevuḥ
 talib deni karasmin
 pun ṣurajaya midəra manigunuṁ
 ha(na)s(ta)pa, tatya vedyastuti
 tlas akeḥni tatya carita[5.045]
 
ø sa⟨ṁ⟩ śiva beda vus tinut
 ma sa śeva sogata tlas kaparan
 devaguru muvaḥ saṁṁ amr̥ti
 vîsatya maṙgalavu dedana, sampun
 pr̥naḥhiṁ aṁeca hamulik tan poliḥ
 punika maṙmani tanpa sana[5.046]
 
ø hakiḥ pamacananipun
 vaniḥ saṁ tameṁ pamuvus
 tan kapigiṁṁan i kayun
 pramatama kiṙyya vaṁsi
 tan kabutuḥ cakṣyuḥ sabdane kumutug.
 yen aglaṙ śabda vikan i paranti
 hakbitanpa ñumana buvana[5.047]
 
ø sama denisun kabutuḥ
 humihaṙsa kevuhan rasani cipta
 lviḥ lemon ana pustakadi tatya lviḥ
 kaya holiḥya sapikul maṁkin kavacican manaḥ manaḥky iṁ
 linilin
 deniro pakṣa vijili saṣtra[5.048]
 
ø yen ana varaḥ hiri sun
 ṣira saṁ jati yatuhu lila varana,
 kasaṁkani brata, ṁidəri bumi
 saṁṁ apaligiḥ paḍane kabutuḥ
 haṁr̥ṁə vr̥daya kasilib
 kacaṁkiṁraṁa vijili syara[5.049]
 
ø tuhu vuvustanakisun
 ṣampun apuraṁ pamgati virasa,
 vus katmu kabeḥ denira kaki
 tuhu prayatna tama tan. kneṁṁ uṁguṁ
 ḍuḥ taṁeḥ paṁeran ranak hyaṁ kumavi
 yayaḥ vulaṁun pun ṣurajaya[5.050]
 
ø maṁke kitaṁsun anmu
 mahapranani sabda havari manaḥ
 saṁṁ alaṁut putus i naya sandi
 jatini guru guriteṁ vus katmu
 litan kumalamaṙ tur anom apkik
 purusa hudakṣina riṁ lampaḥ[5.051]
 
ø havaḷṙ bapeṁṁ amuvu
 sira saṁ tapa lumaky amraṁajita,
 vaniḥ sa vruḥ tatyani śabda gati
 kumalviḥ hapiṇḍa bisa tan ṣurud
 hadadaṙ vacana, ḍapuṙri daṙmahaji
 tiga pinəcaṙ minaka vataṁ[5.052]
 
ø ki surajaya liṁnyarum
 pira gəṁṁiṁ sarira lavan buvana
 səśək. pnuḥ tambəḥ hana daṙmaji
 kiraṁ vṁi yen ajajara ṁavruḥ
 holiḥya tiga maspadene talib
 gunanira saṁṁ agave sabda[5.053]
 
ø punika liṁiṁra saṁ vaspadeṁ tiṁal.
 ratusən. keḥni parasa
 halaḥ deni tanpa rasa heṁṁ ati
 sagunani jalma pratyakṣa putus
 halaḥ deni muḍa, laraṁan arusit
 ṣaṁ pratameṁ saṁ siptapi muda[5.054]
 
ø havatara tuṁgaṁ gunuṁ
 tlas divasanira saṁ hyaṁ baṣkara,
 hanakisun ki surajaya kanti
 dalu maṁsanisun asgəḥ
 tan ana ni boga tiḷm. deni prapthi
 duraḍarani śabda tan. tlag.[5.055]
 
ø saṁṁ apaligiḥ tumurun
 prapti pasamohan kantun
 ki surajaya nhəṙ kagugu
 pasraṁni sabda mijil
 tan kavaṙnaheṁ vṁi paṁucapanisun
 muvaḥ riṁ uḍaṁan tatabuhan muni
 rahina tatas lami saṁ hyaṁṁ aṙka[5.056]
 
ø kalivon ejaṁ kavuvus
 prama ḍataṁ sakeḥni sura praṁ(sa)
 daṙmakuvu myaṁ sakeḥni prajurit
 jaburi baḍak prapta sampun acucul
 yan ta voṁ lamajaṁ sakiḥni vinih eliṁ
 syama kaṇṭi (ja) śovoṁ śovaṁ[5.057]
 
voṁ pigirakṣa vus ravaḥ
 sakehni kuvu tan ana kalivatan
 prapteṁṁ esuk punaṁ voṁ luraḥ gintiṙ
 jana vetan ika vvaṁ maṁsəḥ karuhun
 ṣakeḥni pravira, cicirenira mantri
 binoroṁ ri para taṇḍa[5.058]
 
ø voṁ daṙma tlas akumpul
 ṣakeḥni kabayan ravuḥ
 voṁ ba⟨li⟩taṙ vus acucul
 prapta buri vaturit
 vvaṁ maṁuri janaṁ pakaḍaṁan ravuḥ
 lyanta polaman voṁ butəl karihin
 paḍa krigan ṣakiduliṁ alas.[5.059]
 
ø maṁgiḥh asaṁgup tan konduṙ
 kakratala, kabayan ṣakiṁṁ uravan
 dan ṣatuvuk timbul tan vruḥ raḥ niki
 datan vavahu kinəbulan tan kegəḥ
 tinu tan gisiṙ
 titiga sanak ṣaki gəgəlaṁ[5.060]
 
ø ki sora lavan ki samun
 gajaḥpanisət vuruju
 katigal i yayaḥ hibu
 karaniṁ ajurit
 veti sarira naśtapa, kavlas ayun
 haṁudiy atitaḥ suka lamon. mati
 tan ṣurudeṁ ranapabaratan.[5.061]
 
ø sampun ampəkaṁ buru śighra (tama)vya daṙma hasraṁ
 tumandaṁṁa
 pet eñjuḥ har̥r̥pat i pigiṙ
 gaṙjita r̥ṁṁə tathabuhan gumuruḥ
 syarani paraḍaḥ muni hasagani
 lyan ta kəṇḍaṁ goṁ daṙpa gəturan.[5.062]
 
saṁ suradipa mamaṁguṁ
 riṁa liman ramyasluṙ
 paṁalasan adan esuk.
 tuṣṭani taṇḍa mantri
 ø sakeḥniṁ para putra, dibya karuhun
 prapta lburajaḥ muvaḥ sampun. prapti
 ki surajaya sighra ne ḍaṁka[5.063]
 
tan. tlag kadya susuluṁ
 saka vetan tumahap ta buru kəmbaṁ
 voṁ kuvu kabeḥ vus ḍataṁ liṁi
 rameni praṁ jbə kabayan iṁ adu,
 rinupk i tr̥ga liṙ karuṁ tinaṇḍiṁ
 gaṙjita voṙ maras təsniṁ vira[5.064]
 
ø cicire(sa)nira saṁ prabu
 lilima, paḍa hasagup
 amusuḥva tigaṁ puluḥ
 sura sara to pati
 sinudakula, nama lalanasambu
 mvaṁ bañakputiran kala huvaḥhaveḥ
 mahisaboṭok pajivisaya[5.065]
 
ø humaṁgiḥ cayani kuvu,
 saṁgupe lalanaśambu
 tumandaṁ kadyaṁunaṁun
 pinapag ri pajurit
 datan gisiṙ hapapag paḍa sagup
 any anmu paḍa sraṁ tumitiḥ
 hantyanta sukanira saṁ nata[5.066]
 
ø pajiviśaya sumgut
 haṁgr̥gutandaṁe lyiṙ baṇṭe kacaṙnan
 kadya vuru hasusumbaṙ yen vani
 haṁikal təvə kadya mor i musuḥ
 ki bañakputəran kala huvahaviḥ
 tumaṁdaṁ lyiṙ tr̥ṁga kasayuban.[5.067]
 
ø mahisaboṭo hanəmpuḥ
 tandaṁe haṁuṇḍukunḍu
 kaget kaṁ pra dahut
 payuṁ siṙna tan ana puliḥ
 sakeḥni pravira vr̥g paḍa malayu
 kabayani ṣalaḥ haṁuṁsi paṁavin
 tan ana mapaga tandaṁi mantri[5.068]
 
ø hanala dene kaburu
 maṇḍəg ṣira tavan tatu karana
 hana vaniḥ kaṁ kapranan hanuli mati
 hayukiḥ (pa)mati hatavan kivul
 masəḥ sureṁrana, tan ana katoliḥ
 denpri (ya)matiya ri paṁar̥pan.[5.069]
 
ø kaṁ surakrama guməntus
 kaṁvoṁra gegeṙ deni koṭila, namaṙ
 hapi sadu kababaran aṁutil
 ṣinikəp iṁṁ ataṇḍa rovaṁnya ṁamuk
 narahita, pasaṙ layat piṇḍa vrinvrin
 valida, malayy abalasaran.[5.070]
 
ø sakeḥ ni para maṁuyu
 malayy akoṭeṭeran badane katimpal
 havoṙ gupuḥ tan vruḥ parananiki
 piṇḍa rimbit kavuda ni maṁuyu
 malayu tun atunan. sutane hanaṁis
 ka(ka)gum. deni surak tan patara[5.071]
 
 ṇ suveni gegeṙ tan ṣurud
 kaget kaṁ praṁ guṙnita, rusakiṁ pasaṙ
 voṁ sinuduk maḷs anadukokalan
 datan kapranan kadbuta ṁunus ḍuhuṁ
 karasukan duṙgama ṁamdəli
 haṁamuk tan ana ṁəmbarana[5.072]

   ṇ tatabuhan muni hasmu
 gaṙjita ciptani kuvvaṁ
 mvaṁ voṁ daṙma kna p®ü malayu
 tatabuhane tan muni
 hatagaltapraüvataümasi ̇voükidul.(ma)
 ramya cakocikan hanaṁkis litaṁkis
 rame ravi tan ana kakocivan.[5.073]
 
 ø pra jbə hayuhayu
 ki (ka)(so)ra liṁira muvus hareren
 ayo kaluntuṙ taṁeḥ praṁṁira kaki
 haṁijenana, papalini praṁ lbaṙ
 mariṁ uḍaṁṁan tan akiḥ pavr̥ti
 masani jurit asaravuṁan.[5.074]
 
ø vus munduṙ kabayan kuvu
 sapiḥ ni praṁ vataṁ paḍa vus apiranya
 duluṙ ma voṁṁ aniniṁali
 mareṁ uḍaṁan rame har̥but ḍucu
 lampaḥhi turaga sighra sampun prapti
 hareryan həṁni variṁin. glap.[5.075]
 
ø hyaṁṁ aṙka tumili timuṙ
 sampun adan lumampaḥ ka siṁaṁsana,
 saha sahuṙ pareret nika javi
 śaka muni kaptinipu saḍyaṁ baruṁ
 liṙ syaṙga lumpaḥ goṁ mr̥daṁga ṁiri
 kadi gr̥ syarani paraḍaḥ[5.076]
 
ø paḍati sinaṁ karuhun
 rabut jujuluk aduluṙ saṙva kacana,
 vinaṁun mahaṙdika viyaṁ yayeṁ
 suralaya ciptaniṁ alaṁut
 ṣurajaya mulat ṣakṣat i praṁ lagi
 kadya ṁipi rehi mahu mulat.[5.077]
 
ø katikṣ(na)n manaḥky andulu
 lviḥ nughrahanira saṁ janmo tama,
 tuṣṭa vibuḥ saṁṁa turaṁga ṁiri
 sakeḥni para putra ḍarat riṁ nu
 hamava yayaṁ karasmin paḍa lṁi
 saha busana liga suvaṙna[5.078]
 
ø ri maṙga səksək ṣupnuḥ
 tanpa ligaran. kadi jaladri pasaṁ
 sakṣat guntuṙ panaṙkani saṁ kavi
 lyiṙ madara kusuma kr̥ti tuṁgal.
 kombala viltən bala vr̥gu miriṁ
 paḍati kuda vani maṙga[5.079]
 
ø sakeḥni buruḥ lumurug
 voṁ daṙma prasama, hamava galiḥ
 lyiṙr aguṁ tatabuhane muni
 lumaky aglis ki sora lavan ki samun
 dira tan. luvaṙ sikpira titiḥ sami
 yaṁago thəkke bo lavas.[5.080]
 
ø ki śora liṁṁira yamuvusa
 saha sahuṙ pareret muni riṁ javi
 lan saśaka muni habaruṁ,
 lviṙ saṙgga lumpaḥ goṁ mr̥daṁga ṁiriṁ
 kadi gar̥ḥ śvaraniṁ paradaḥ[5.081]
 
ø paḍati sinaṁ karuhun
 gajaḥpanist yarinisun paṁheran
 ma ki samun hayyadoḥ lavan kami
 mne lamon tumondaṁ lalanasambu
 lan bañakputiḥran deprayatnaṁ sikiṙ
 sakiṁ paḍaratan.[5.077]
 
ø mahisaboṭo hatguḥ
 pajivisaya, hasaṁgup
 maga tinataḥ vus luhuṁ
 ki kala, hovaḥ haviḥ
 tan ana vani hamapaga ka buru
 sekeḥni kabayan kavus piṇḍa girin.
 voṁ pa niṙ doḥ denya goṇḍala[5.082]
 
ø ki samun liṁe sumahuṙ
 hiḥ tan ana gunanipun
 hajriḥh iṁ lalanasambu
 paḍa ṁambaḥ prativi
 tugal pinaṁan vrohi dami kinukus
 maṁga kala hari bumi ṁoṁ tan ajriḥ
 yadunin pəpək. dera saṁ nata[5.083]
 
ø gajaḥpanisət ṣumahuṙ
 manira kakaṁ bubohana titiga,
 kaṁ vus luhuṁ ṁoṁ papage pribudi
 lamon koduṙ saḍpa ri sun akəmput
 ḍuḥ tan makanaha siptani prajurit.
 heman evuḥ yayi ri vacana[5.084]
 
ø pacə dayaniṁ aruṁu
 sagupe ki kabayan. tutug
 kavanine voṁṁ iki
 lampaḥnī siṁhaṁṣana, sampun andaruṁ
 prapta pasamaran muyəṁ taṁ pusaḍi
 sakṣana maṇḍəg aṁadu pəraṁ[5.085]
 
ø har̥r̥pat datan asru
 kaṁ pa vata tumandaṁ ka buru kəmba
 miṁgək miguḥ vataṁe den kaḍiri
 tame ravita nəmbu maḷs anəmbu
 mesəm ṣaṙvy aṁayat hegaṙ ka pavestri
 vaniḥ maṙma kon mundura[5.086]
 
ø hana buru hasmu ḍusun
 tumandaṁṁ amukusu
 milv i pañcəḥ hapet ejuḥ
 mututuṁ hasisirig
 kasuliri meḥ kalbuva ri sumuṙ
 mundur aṁu(ta)jivat matha kalohan puputiḥ
 liṁi kamogaknaha[5.087]
 
ø vataṁṁe vilut i puphus
 ambarakal gugulune pahumani kumbaṁ
 tuṙ tuṙ kneṁ bubuk pahumahani ciciḍil
 phaphatutane holiye hamumupu
 gotoṁ aṁaṇḍaṁ patṁahe gṣə
 saki kadohan kacucukan.[5.088]
 
ø cavəte hubəd pi tlu
 sasambuṁan daluvaṁ den. gave koca,
 bṣus taṁguṁ hakris ḍoplyaṁ mliṁkirik
 hatiṁṁatiṁe timaḥ haji roṁṁ evu
 denṣəguḥ salaka, bləkəre hupiḥ
 kaṁṁ ajujuluk ṣatruniṁ raṁḍa[5.089]
 
ø haṁuṇḍa vataṁṁ apəkuḥ
 tan vruḥ yen ciciṇḍile pati pulucat
 kumbaṁṁipun mibaṙ saka saviji
 vruḥ riṁ vaṁsit ṣakeḥhi buru gumuyu
 maṁkin kaṣaha tana pakṣane hukiḥ
 tinəmbuṁ vataṁṁe hamarapat.[5.090]
 
ø rakyan apatiḥ haṁadu (kaḍa)
 sakeḥniṁ agati paḍa vus anbar̥ṁṁ
 asusuluṁ mara, samyatiṁanti
 juburu jaba mvaṁ jro gusti tan kantun.
 lyan ta voṁṁ ambapaṁ ṁnaṁnaṁən tan kari,
 lyan ta parimbon ṣampun ar̥pat.[5.091]
 
ø voṁ  vetan kadya binaṁun
 par̥ tandaṁe hanəmpuḥ
 tan vruḥ baya praṁ konjuk.
 voṁ lamajaṁ kajuḍi
 tan vruḥ gisiṙ vani buta, musuḥ luhuṁ
 hakeḥ kakocivan ṣubaga tan madi
 kapaṁaruhan. dene voṁ daṙma[5.092]
 
ø lalanasambu ṁubuṁ
 koṭila saśayanipun
 hadikara ka suṁṁ luhuṁ
 praṁṁe kagirigiri
 muṁal tandaṁṁe kaṭine tan ana vruḥ
 vaspada ki sora harine denliriṁi
 ki samun hanisti laciṁan.[5.093]
 
 [5.094]
 
  ṇ sḍəṁiṁ pati rumavuḥ
 kaladutane prapti saka loṙ vetan
 gora humuṁ (ña) sabdani nilapakṣi
 lalasambu molaḥ sariranipun
 caṁcalani mata vr̥daya kumtiṙ
 lupani bahu kiva rudita[5.095]
 
  kacipta supnanipun
 lalanasambu lyan ta pajivisaya
 ramyaduluœ hanitihi kaü ka(ta)di
 hakampu ̇ seta kacakrabava ü laku
 praptaü madyani¥ iœnava, taü kaü kadi(va)
 kar̥mi palya tanpa puhara[5.096]
 
ø tandaṁe karasa lṣu
 lalanasambu tan vruḥ ri lavan. rovaṁ
 niki duk ṣinuduk. mr̥gəgəḥ tama takis
 kapranan. gumavaṁ ḍaḍanipun.
 tərus anuju valikat amaḷs tan poliḥ
 ptəniṁ panon jiva muṙ hilaṁ[5.097]
 
ø voṁ vetan vrinvrin malayu
 patine lalanasambu
 bañakputəran aṁruṁu
 yen. kaṇṭinipun. v⟨u⟩s mati
 pajivisaya vadanane lyiṙ sinəmbuṙ
 ri galuga tal brahmatya toḥ pati
 kadya mjəka vṣi miraḥ[5.098]
 
ø (ha) mahisaboṭo hamuvus
 asumbaṙ sumbaṙ manaḥ tulya garuḍa,
 sighra nəmpuḥ ki kala huvaḥhaviḥ
 tlas prayatna ki sora tame smu
 datan. kneṁ maras tuhuni prajur⟨i⟩t
 amatitis duruṁ kakocivan.[5.099]
 
ø rame hamburu binuru
 kaṁ praṁ vataṁ pra ḍaḍap daṙpha gənturan.
 salaḥ sahuṙ pajriti kuṇḍaṁṁ avriṁ
 kaṁṁ anonton kabeḥ paḍa malayu
 reḥni(jajara)ṁ adadayan cipta ni jəjəriḥ
 hakəkəs aṁulati poduran.[5.100]
 
ø ki sora(ra) sinr̥ṁ rinə(bu)t
 kinəmbulan kabayani panataran
 ṣigghra tuluṁ koniṁa dera saṁṁ aji
 haṁadu praṁ jbə ghuṙnita hatambun
 ṣinapiḥ tan. kna keḥni buruḥ mati
 kaṁ praṁ rusak paḍa kajabuṁan[5.101]
 
⟨ø⟩ pajivisaya haṁivuṁ
 tan ana maḍani hamagut
 meḥ kokiya denyanuduk
 vaspada ri panaṁki
 sinr̥ṁ bobohane ki samun
 ki sora prabava (va)vayahi voṁṁ alit
 limanpanisət ṣighra tumimbaṁ[5.102]
 
ø ki sora haja(ka)(ga) kidul
 mahisaboṭo lavan bañakputəran
 muṁsuḥhipun ṣinr̥ṁ tan valagirin
 pajivisaya linambuṁ saka kidul
 ṣinudukprana kaget ṣaṙvy anoliḥ
 hatatu lambuṁ kiva halayanan.[5.103]
 
ø gajaḥpanisət anudu
 ki samun aglis tumuluṁ
 ki (ka)(śo)ra vaspada, dulu
 harine hañuṙnanî sumr̥g
 voṁ daṙma kuvu lumayu
 paḍa tigal vataṁ haṁusi paṁavin
 hanambut vastra vet i katr̥snan.[5.104]
 
ø ki huvaḥhaviḥ malayu
 mahisaboṭo lan bañakputəran
 pr̥galayu, dondon ṣariranipun
 pajivisaya lavan lalanasambu
 vit i bojana, vak paḍa dene mati
 sarireki riṁka tan matiya[5.105]
 
ø vrinvrin magalani kuvu
 ka vira malayu tukup
 goṇḍala, yayaḥ lisus
 təmpuḥhi vira ṁiris
 jaburi baḍa kaṇḍiḥ bubohanipun
 malayu susup dahut loṙ kagisiṙ
 voṁ lamajaṁ paḍa tigal vataṁ[5.106]
 
ø galaḥ ṁaruvi tasusun
 kasulayaḥ lyan(ta)ya katiṇḍiyan ṣava
 liṙ haturu, kunaṁ siṁ buruḥ gati
 vaniḥ haṁambəkambəkaruṁu ṁaduḥ
 tatune tan aprana linud thikṣnani kris
 tuṣṭani daṙpa ṁukiḥ gajaran.[5.107]
 
ø taṁisi kuṇḍaṁṁ abaruṁ
 hasahuran. vetan kidul
 ṣami tr̥sna śomaḥhipun
 ṣambatnya mlas asiḥ
 kadya ṁavara, syarani surak umu
 tutuk iṁ akasa kadyalun amagiḥ
 gumək guməktar asiluluṁan.[5.108]
 
ø sinavuṁṁ i kalamr̥tyu
 saṁ pravira, sinapiḥ maṁkin ujala,
 hakakaṭuk tulya buta non dagiṁ
 kabayan miṁ uḍaṁṁan sinṙṁ binuru
 paḍa ṁuśi humaḥ kala huvaḥ haviḥ
 malayu ṁuśi riṁ rabutlayat.[5.109]
 
ø makin amuvu(sa)hi bavuṙ
 kataravag ṣakeḥniṁ anoton laga
 vr̥ga riḍu deni diraḍa prasi ma(sa)krak ajriḥt anujaḥ holiḥ voṁ
 vovolu
 makin agənturan kadbutaniṁ asṭi
 kavoran. deniṁ kḍu bratayan.[5.110]
 
ø kaṁṁ aniniṁali malayu
 kavus deni kola ṁamuk
 ri pasaṙ ciptanipun
 manava hurip maniḥ
 holiḥ kanṭi maṙmane gegeṙ guməntus
 kadyalas curiga keḥni pḍaṁ lilag
 yadaḍayan. rusak i laga[5.111]
 
ø saṁ nata liṁira bəndu
 tumon mar̥k akeḥniṁ asura praṁ
 sami matuṙ sahanani mamantri
 saṁ prabu mavacana hasmu hagaṁsu
 laḥ hudurakna kavula jurit
 ṣaparane galihe voṁ daṙma[5.112]
 
ø ki dojya liṁe sumahuṙ
 sigiḥ pukulun kaṁ anama pun. sora
 lyan pun ṣamun panisət vuragil
 ṣakiṁṁ uravan tanpa sanavakipun
 ṣa nata mavacana, hiḥ hanom prajurit
 ṣinuṁan ciri girisiṁ vayaṁ[5.113]
 
ø hapasaḥ kaṁ praṁ pinayu
 ki sora lavan ki samun
 gajaḥ tan luvaṙ pinuluṙ
 tan ṣaḥ dera saṁṁ aji
 hucapən punaṁ buruḥ haṁayunayun
 vaniḥ pinigunan kaṁelya ñuṙnani
 hakeḥ vinusan madyaniṁ rana[5.114]
 
ø sinuṁan vastra lan ṣabuk
 masadana binuṁaḥbuṁaḥ ri rana
 palanipun ṣapravira toḥ pati
 ki sora tan lyan kasihira saṁ prabu
 sinuṁan gajaran. tlas pinisalin
 kinon amilihana kasugiyan.[5.115]
 
ø ucapən lalasambu
 pajivisaya haduluṙ
 mari saṙga sukmanipun
 ṣampun yamukti lviḥ
 syaṙgani jayeṁrana, paḍa tan. kevəḥ
 prabavani meru masaṙvya kacana,
 hamaṁgiḥ kusumaniṁ gagana[5.116]
 
ø hakeḥ koniṁaheṁ vuvus
 tan. tlag deni kavv amiveka sabda
 hala hayu punika pinarici
 ki surajaya ginave palaku
 saṁśaya vikana, karamen kaṁ lviḥ
 hapti vikana vkasi jala[5.117]
 
ø sapiḥni lagyadan murud.
 siṁasana sakeḥni putra kusuma
 ramya duluṙ sabumi pala ṁiriṁ
 sakeḥni taḍamantri soca duluṙ
 sakeḥni jana pra daṙmakuvu sapiḥ
 sunya(mavya)niṙmala madyani rana[5.118]
 
ø ki surajayati tñu
 hajənək aliḥ madyani pasamaran
 ṣaṙvy amuvuś. ḍuḥ harinisun kaki
 hantyanta kaviṙyyani tameṁ paṁavruḥ
 syaṙga saṁbyantara virasanən yayi
 punapa holiḥhira niniṁali[5.119]
 
ø raghasamaya sumahuṙ
 panaṙkaniṁ tyas amaṁuna kavi
 sa kamy adulu nughrahaniṁṁ amukti
 muṁgiṁ sarira nata muṙvya kalaṁon
 viseśani jagat datan ana nori
 minaka ragani sabuvana[5.120]
 
ø hiḥ tan makanaha ri laku
 hagampaṁ yayi tan ana samiṙ
 hana lagya puṁguṁ vacana kaki
 haja sinabda ñumanane vus vəruḥ
 gumgari praja, vijil iṁ daṙmaji
 tiga saṁhara muṁakən ṣunya[5.121]
 
ø (hamuṙva) kavṁan kam muṙvya kuṁ
 patine lalanasambu
 pajivisaya vus luhuṁ
 viyya tan ana (ta)vani
 kaṇṭine lilima, hasagup tan muduṙ
 ñumana hatigal panaṙkaniṁ ati
 ki sora lviḥ tan ana maḍani[5.122]
 
ø sipi vanine ki samun
 gajaḥpanisət datan. kna ṁupaya
 duṙgamevuḥ maṙganipun mati
 ragasamaya haṁliṁṁ apiṇḍa guyu
 sapa maḍanana vulikən ka vani
 muka giṁsiṙ dene ki sora[5.123]
 
ø hiṁ maṙga ha(śa)mṣun asamun
 adan mitaṙ ki surajaya lolonan
 lampaḥhipun harine tan ṣaḥ vuri
 prapti kabuyutan ṣakṣana haligiḥ
 ri maṇḍapa saṙvy aripta tulis
 riṁ manimantaka kneṁ data kneṁ duta[5.124]
 
ø raghasamaya hamuvus
 kakaṁ laḥ ta niniṁali daḷm pisan
 ṣasaya sun vikana rasmi lviḥ
 saṁkaptinira yayi teṁsun.n anurut
 ṣakṣanadan lampaḥ hasuci bot ravi
 saṁ amoṁ rasmi piṇḍa kacaṙyyan.[5.125]
 
ø prapti jro kadya sinusuṁ
 prapta saṁmirana, kadyatuṙ ganda
 mrik ṣumavuṙ liṙ jyaḥ manogatani
 pajraḥni saṙvya sari kadya muṙvya kuṁ
 paṁṁr̥sni madubrata, navaṁ kamini
 vahu kataman gatini kakuṁ[5.126]
 
ø kasmaran tvəsiṁ alaṁut
 kavṁan rarasi nali,
 haḷpəṁ meru tulya saṙga śari
 sakṣat ri suralaya paṁiḍəpi puspita
 ni vr̥(ta)daya maṙvi muṙcita kiṁkiṁ
 mihat vaṙnani saṙvya ka(ca)nakana[5.127]
 
ø lagya ṁidəri babatur
 hamoṁ rarasi nala, ki surajaya
 saṙvy aṁituṁ sakala mlok miliṙ mvaṁ koci kamini yasa kabeḥ
 kapuṙvanipun
 ṣakeḥni gopiśra, gopura myaṁṁ aji
 hudyana, kavaḥ gubaṙ vus ketuṁ[5.128]
 
ø raghasamaya liṁipun
 kakaṁ pira lavasiṁ meru sampuṙna
 jnəṁṁipun(-)., sutiniṁ akikin.
 rupaniṁ guna yasanira saṁ ratu,
 miliriṁ pratama ji vijaya ṁukiḥ
 tri habaṁun parastra[5.129]
 
ø lavasiṁ bobot. pinayu
 naga nahut bu(ta)ntute śevu
 sampun ketuṁ lavasipun.
 brammana pakṣa vana tuṁgal
 milviriṁ bale pajaṁ, pinayu
 kabeḥ viniveka puṙvvani k(ra)itri
 tilasira saṁ sampun prasidḍa[5.130]
 
ø tlasiṁṁ amoṁ kalaṁun
 ki surajaya kaliḥ raghasamaya,
 hadan lakv asaḥ sakiṁ jabugvaṁi
 maṁilen lampahira haṁantunantun.,
 handukap mahana lagva pinḍa pr̥gi
 duṙgganiṁ maṙgga muṙvva baya[5.131]
 
ø śighra lampaḥhira ndaruṁ
 ki surajaya tan panaha priṁgalas.
 vvaṙ tan ketuṁ, tbəṁniṁkaṁ maṙgga ṁrit
 praptaṁ ambulu manḍəg lampaḥnya daruṁ,
 hyaü¥ aœka dum pisan kilyan maœmma nuli
 kav¥an duk prapti gunuüpgat.[5.132]
 
  Ø hana ∂uku ̇ tuhala¥u
 ha¥u¥aü lura ̇ punika,
 kakaü sinajya saüka dunuü
 surup. hyaü¥ aœka v¥i
 kadukap. ∂avu ̇ pisan pi ro pi tlu
 sakßana dum ßapta rahina hata¥i 
 saṁṁ apaliṁgiḥ hadan pan akaṙyya[5.133]
 
 ø rahina tatas kavuvus
 sira saṁ nata koniṁaheṁ vacana,
 sami mantuk ṣakveniṁ vr̥gamantri
 saḥ sakiṁ panataran lampaḥnya  daru
 śighra prapteṁ dahā tan vuvusən maniṁ
 saṁṁ aṁeca taṁeḥ lampaḥhira
 //0// puḥ haṙtati //0//[5.134]
 
  ki surajaya saṁ śampun apamit
 hada(ṙ)n mitaṙ hasr̥t lampaḥhira
 keməṁan cipta rasaṁel.
 ketaṁ sariranipun.
 svəḥ deniṁṁ anuti budi
 salavasiṁṁ aṁeca
 vr̥daḥ bacana guṁ,
 vikalpa pulaṁ sahara
 hapravəñca tan tugal kaṙsaniṁṁ ati
 kveniṁ ñana prapaca[6.001]
 
ø pira lavasiṁṁ amoṁ karasmin
 hanut lampaḥ datan. vriṁṁ enaka
 ki surajaya ciptane,
 saṁ hyaṁṁ adi tan. ketuṁ
 tanpa sana mava karasmin
 hamoṁ mendraniṁ manaḥ
 sakaṙsane tinut.,
 budi lana tinamtaman
 haṁumbara bacana kaṁ denulati
 tapa brata rinusak.[6.002]
 
ø luvaṙ tanṣaḥ ragha namun kapti
 ketaṁ sariranipun kaṁ kari vanapala
 saṁsaya karaməs kabeh
 kagorava kagugu
 lviṙ tanpa tmaḥ rasaniṁṁ ati
 kayakaya masul
 ketaṁ nisṭanipun.,
 lali yen luhe tumiba
 mandravayan tan panty alantaran pipi
 hasamaṙ punaṁ maṙgga[6.003]
 
ø cinaṁkiraṁan. dera saṁ kavi
 tan kavaṙnaha riṁ sadavata
 lampus adoḥ sinajane,
 prapteṁ vilis kadunuṁ
 tigaṁ candra lavasnya nuti
 śr̥ṁniṁ ragha saṁṁśaya
 siṁ batura lavu,
 hamet ṣukaniṁ vr̥daya
 tan pvaliḥ don kviniṁ vighra kapaṁgiḥ
  habacut punaṁ lampaḥ[6.004]
 
ø hamvəḥhi cacalani ṁ ati
 śokaniṁ cipta baṁun saṁsaya
 makin tan kanḍəg lampaḥhe,
 harine dyatan katun
 hamakṣakən budi karasmin.,
 prapta luraḥh uravan
 kumucup tan ṣurud.
 prapti pravata kalivat.,
 pacadasiḥniṁ dina prapti marapi
 tan mareṁ karuṁruṁṁan.[6.005]
 
ø hanuvuki sakaṙsaniṁṁ ati
 vus apralalu suka matiya
 jəṁ varapuḥ tan karasa ṁel.,
 prapti gunuṁ damaluṁ
 kveniṁ desa kar̥p kaperiṁ
 denṣr̥ṁ dene lumampaḥ
 mahendra kapukuṙ,
 hiṁayaḥ niṙ tanpa kaṙyva
 prapti kupaṁ lovano tlas kagərip
 hapti vruheṁ samudra[6.006]
 
ø hasmu kepva(ra)n ra(ra) ghasamaya liṁ
 layat miyat priṁganikaṁ vana
 kakaṁ di paraniṁṁ amet.
 sabda manira lasu
 kaliḥ dina luput i bukti
 maṙ pyuḥ havoṙ kaṁelan
 maras cipta layu,
 ḷṁḷṁ puvara hilaṁ
 duḥ kaṁṁ avak masa tan daḍiya
 haṁavula tan java[6.007]
 
ø raghasamaya haṁasiḥ hasiḥ
 ya ḍuḥ kakaṁku ki surajaya
 lampaḥhira kumaḷṁe,
 vvaṙ tanpa naṙka kevuḥ
 rayinira vikan iṁṁ apti
 pamahitan i slam.,
 bisa harupəkka laku
 halamat pamete glaṙ
 hatavura panḍita dengave picis
 jinuvali mala[6.008]
 
ø ritniṁ vanaṁel tan ana vani
 haṁambaha kakaṁ dera parag.
 tuhu śarira ginege,
 niṙbaya duṙggamevuḥ
 tan kagivaṁ  ki suravani
 hantaka maka(da) dana
 prana maka tavuṙ
 paripakṣa pakanira,
 lumampaḥ h(u)anut piṁgiriṁ vahudadi
 rayinira kepvuḥhan.[6.009]
 
ø maṙmma kanḍəg lampaḥhira liṁgiḥ
 madyaniṁ śela ṁuṁaṁ vulusan.
 vnəs. rupane ḷḷntreḥ,
 madan acum aluru
 daha(da)t deniṁ naraka ṁliḥ
 tutug loṙ kidul. vetan.
 dene tan katmu,
 saṁṁ asuṁ brataniṁ manaḥ
 niṙ tan lampaḥ sumilib kaṁ denulati
 katavṁanuragha[6.010]
 
ø ragasamaya hantənku kaki
 katuhvaniṁ lampaḥ tanpa kaṙyya
 denniṁ sun amoṁ virage,
 lapas lviṙ yayeṁṁ laṁut
 haṁutlati hayu tan pvaliḥ
 vinulik asnətan
 binuru malayu,
 hadi gonane katmuva
 hmas miraḥ vkasiṁṁ ayu pupuji
 haṁapus pakanira[6.011]
 
ø pinet i yoga nora kapaṁgiḥ
 kinuraṁan paṁan. nora ktamu
 peth iṁ samadyavake,
 lampus nora katmu
 vinahita rana vṁi
 masku makin aheva
 manahku kabutuḥ,
 pinet kulon hana vetan
 pingatan loṙ kidul. nora kapaṁgiḥ
 manaḥku met. yayedan.[6.012]
 
ø raghasamaya mesəm lumiriṁ
 haḷp vijiliṁ śabda tinuna
 svapa vikanna parane,
 kakaṁ manira tan vruḥ
 hulatana riṁ kaviratin
 vulikn iṁ mudita
 pagəhaniṁṁ ayu,
 dentuhuniṁ tapa lana
 samono deniṁṁ alaṁut dipunbavati
 balik praptaheṁ sira[6.013]
 
ø  taḍaḥ savetniṁ brata ṁulati
 hapuvara maṁgiḥ kopasvaṙgga
 brata denira ṁulaṭe,
 ta gugvan kar̥piṁsun.
 hapuvara matiya (ma)hakiṁ
 liṁṁe ki surajaya
 sabdanya mituhu,
 di kaṙsaniṁṁ apranaha
 ṁoṁṁ anurut paṁeraniṁ śila yukti
 ta moṁi tapa brata[6.014]
 
ø pira lavasi raga ghəṁ brati
 hamoṁ mendraniṁ ciptta kasmaran
 ṣapta candra mvaṁ lavase,
 lumakv amilaṁ gunuṁ
 riṁ(ma) da(ra)maluṁ riṁ mandaraghni
 gunuṁ sumbiṁ sundara
 balabaṁan ṣampun
 riṁ njomboṁ r̥si madana,
 riṁ prabota buraṁraṁ tlas kagərit
 ṣr̥ganiṁ gunuṁ cr̥man.[6.015]
 
ø vus kalampaḥhan ṣakve nikaṁṁ aṙdi
 prapti sunḍa lav√ vus. kedərann
 iṁ lampaḥ tanpa maṁgiḥ raḥ
 mayoṁ manḍəga valuya
 hamrih hayu makin ṣumilib.
 svəḥ kala duṙggama
 saṁgvanane katmu
 hakve sukrataniṁ lampaḥ
 śinikiran. vighraha dyuta ṁu(ta)lati
 samantaraniṁ ragha[6.016]
 
ø saya maṁetan lampaḥnya balik
 ki śurajaya prapteṁ kadoṁan.
 sumar̥g ta karasa ṁe
 lviṙ vilalan tan. pveku
 pakṣa barat rahina vṁi
 lumaku maṙgajita,
 harine yamuvus.
 pnətiṁ pada kaṁelan
 huvussana lampaḥta kaṁ suravani
 duvəg ta gugonsana[6.017]
 
ø laḥ maṁetan kaptiniṁśun kaki
 tamaṁunn ayu saṁ hyaṁ pramriḥhan
 hadīniṁ giri pan.pen
 laḥ ta nunut iṁ jukuṁ
 surajaya mituhu niṁṁ ari
  vuś oliḥ panunutan
 mintaṙ kaṁ parahu
 tan koniṁaheṁṁ eṙnnava,
 piraṁ vulan hasikiṙ ri kaka di
 śighra prapta lmaḥbaṁ[6.018]
 
ø sampun məntas ki śurajaya glis
 kaliḥyan hanumr̥mi paṁabtan.,
 raghasamaya rovaṁṁe
 hamr̥gil kaliḥ dalu
 śuka manaḥhira ki vaśi
 haparab. rujakṣela,
 haṁaməṁ satuvuḥ
 vikan ṣəkəṙriṁ buvana
 haṁulati paḍita tuhu pra kavi
 saṁ vruḥ tatvaniṁ baśa[6.019]
 
ø halalamban ṣabdanya haṁukiḥ
 raghasamaya nampani śipta
 ki rujak.śela tameṁ reḥ
 hapuḍtan. riṁ smu
 tan katara tibanniṁ vaṁsit.
 kaṁṁ adoḥ linamatan.
 boño śabdanipun
 paṁeran manira tanya
 pira lavasiṁṁ amoṁ budi karasmin
 lumakv amaṙbajita[6.020]
 
ø raghasamaya nampani vaṁsip
 mitranira tan amaṙbvajita,
 hamaṙgajita harane
 pan tanpa sana ḍukuḥ
 yen lumaku rahina vṁi,
 niṙśetra pabajaṁan
 pr̥nahhiṁ aturu
 ki rujakṣela vacana,
 pira holiḥhira deśa halampaḥhi
 punaṁ tan parimanaḥ[6.021]
 
ø kveniṁ deśa kaṁ sun lakoni
 yen ketaṁṁa lviḥya salakṣa
 masa hanaha kuraṁṁe,
 sami dene kabutuḥ
 haṁuniṁa veraniṁ bummi
 tan. vruḥ kaṁṁ iṁulatan.,
 rujak.śela hamuvus
 pira hisiniṁ buvana
 śaṁ kaśoṁanniṁ ava pajar̥nna kami
 manira gurusana[6.022]
 
ø ki suraja ya mesəm lumiriṁ
 raghasamaya dinukiṁ ulatt
 iṁ tiṁal maṙmmanya gotek
 tuh√ kamuḍanisun
 hamihaṙsa paśraṁniṁ kavi
 haja pati turida
 śvaraniṁ vulaṁun.,
 kaṁ sinəṁgv iṁśiniṁ jagat
 saṁka hulat saṁka viveka riṁ ati
 hantukiṁ hamihaṙsa[6.023]
 
ø havaḷṙ deniṁṁ amr̥di maniḥ
 dennira hatateṁ hisiniṁ praja
 ñumana həndi parane,
 buvana vindu
 rujakśela śvara tan giśiṙ
 tann adoḥ lavan ṣarira
 liṁniṁ praja pitu,
 həndi rupaniṁ yaṁ
 paṁuvusan kamv ahatakena kaki
 pira kveniṁṁ ambara[6.024]
 
ø datan turida mandureṁṁ ati
 raghasamaya tinog iṁ paṁrasa
 rujakvatu panaṁgihe,
 halamat ajala rambut
 ki samaya prayatna śikiṙ
 vruḥ panakisiṁ śabda
 pinet ḍapuṙripun
 hava panuṁgaliṁ hora,
 hapan minaṁka liṁganiṁ kaṁ sapta bummi
 tinog ki rujakṣela[6.025]
 
ø hayo sinabda kaṁṁ avarusit
 dudu tapa tan vruḥheṁ ambara
 vkase, hucapən maṁke
 tumpaṁtumpaṁṁiṁ anuṁ
 vas.padane hanata sandi
 paparahipun.,
 ñamut datan. kneṁṁ ucap
 hamet pinet haṁulatana ṁulati
 mevuḥ vruḥheṁṁ uthama[6.026]
 
ø rujakśela kavatgateṁ vaṁsit
 rayasamaya nəmbuṁ vacana,
 hajojolan tameṁ rame
 śurajayapi tan vruḥ
 paṁuvusan hanogamr̥di,
 lviṙniṁ tiga rinasan
 patakonanniṣun
 punapa vastuni tiga
 kasayan pun mitra vikana ri tri
 maṙggajita varaha[6.027]
 
ø hakveḥ vaṙnnaniṁ tigha mpəki
 sayakti make hisiniṁ buvana
 sabda hiḍəp tośe,
 guruniṁ tiga duluṙ
 śatus tuṁgal nista niki
 vruḥha vkasiṁ tiga
 panuṁgaliṁpun.
 rujaksela kapəpəsan.,
 hataṁgal pramuṙsita hamr̥di vaṁsit
 liṙniṁ sabda rinaṣan.[6.028]
 
ø tuhu pratvakṣa viveka ṁiriṁ
 pavarahira saṁ maṙggajita
 vivara tvəskv amirage
 tulusakna tuhu,
 pamilasanira saṁ tami
 həndi paranniṁ śabda
 kaṁ tan vruḥhan iṁsun
 tamapi paranniṁ səmbaḥ,
 maṙmman iṁśun riṁ kina midər iṁ bummi
 hniṁ kaṁṁ iṁulatan.[6.029]
 
ø raghasa(na)maya budi kasilib
 tunaniṁ sabda mr̥di paṁrasa
 pan tan vruḥ pamugərane,
 ki surajaya muvus
 kapi bocaḥ saṁ sipta mijil.
 ha tan makanaha,
 savakvaniṁ tan vruḥ
 laḥ kaki havasakna
 lamon vikan manira kakv amumuri
 riṁ sun anuta lampaḥ[6.030]
 
ø vkasiṁ sabda dera hulati
 hapti vikana paraniṁ səmbaḥ
 hniṁ minaka rovaṁṁe,
 tuhu mevəḥ saṁ viku
 kapagiḥya kaṁ denulati
 maṙmmaniṁṁ aṁulempraḥ,
 tanpa gugvan ḍukuḥ
 punika kaṁṁ iṁu(ta)latan
 hakəmbulan. vacana kateṁsun kaki
 kalavan pakanira[6.031]
 
ø nadyan piṁ sapta divasa kaki
 hameta guru maṁśa  holiya
 kaṁ sinaṁsayakən. tośe,
 hatuka gunuṁ śevu
 suməmbaha nistayaniki
 vruḥha rupaniṁ rupa
 kaliṁane hevuḥ,
 hagampaṁ dera śaṁ vikan iṁ naya
 śvapa mulane raghanira ki vasi
 togən tatakonana[6.032]
 
ø ulatana vulikniṁṁ ati
 denapatitis paraniṁ yoga
 hiḍəp. rinupək tan viniḥ
 mariptaha ta sandu
 sabda laṁgəṁ, bayu simpəniṁ
 priḥ vtuniṁ(manda) ṁ ajñana
 ra(sava)gha hiḍəp suvuṁ
 vruḥ yen ana nora
 denkar̥gəp. raghanta lavan pr̥tivi
 nira kneṁ saṁ kocap.[6.033]
 
ø śinəgv adoḥ bali lan iṁ kliṁ
 lviḥ doḥh i sabda kamukṣan
 tan katon. paparahe
 granā kalavan tutuk
 tanpa kliṙ hamər̥pəki
 hadoḥ deniṁ vacana
 śipi par̥kipun.
 dera saṁ vikann iṁ naya
 saṁ sula niṙmala vruḥ śariniṁ śari
 yeku paraniṁ səmbaḥ[6.034]
 
ø rujak.śela ṁoṁ takoni kaki
 punapa rupane sabdanira
 kaṁṁ iṁucapira kveh(ka)e,
 tamapi pr̥naḥhipun
 patənbaya ṁrasani hniṁ
 dvi katatvaniṁṁ ora
 varahən kateṁsun.,
 punapa ḍapuri ragha
 maṙmmanisun. kneṁ śuka duka ṁliḥ
 pajaṙr̥n ṁoṁ paṁeran.[6.035]
 
ø rujakpela vruḥ riṁ nayapati
 tan dva miveka pupusiṁ jala,
 kariniṁṁ anta kaṁ pinet
 maṙmmanya rob tan ṣurirud
 biṣa ndadaṙ vacana lviḥ
 tatvaniṁṁ adidrava,
 tuṁgal iṁ pamuvus
 pun mitra havas tan havas
 manavi tan adoḥ lavan nila putiḥ
 talaniṁ tavon tuṁgal.[6.036]
 
ø punika patakonisun kaki
 saṁṁ amaṙgajita mavaraḥha
 gəṁṁiṁ saṁsaya tan ṣareḥ
 hantukisun aṁruṁu
 vaṁsitira saṁ sida lviḥ
 pupusiṁ gbaṁ tuṁgal.,
 divaṁkara śevu
 nila butuḥ tanpa sakan
 gubaṙ śuvuṁ punapa sakan.ne muni
 hampəki buvana[6.037]
 
ø ki surajaya nampani vasit
 hora nana pamgatiṁ vacana,
 tan kalakuṁ teṁ vvaṁṁ akveḥ
 vikan tan. vruḥ kateṁsun.
 denṣatahun.(ma) śabdanən kaki
 nispala koniṁaha
 mitraniṁṁ apuṁguṁ,
 punika tvasi virasa
 saṁ kavasa va buvana harusit
 saṁ vruḥ glaṙ ñumana[6.038]
 
ø vaspada sikutiṁ pranata hurip
 kavaśa humo hiṁṁ ana nora,
 tan iman vaspada denakveḥ
 lagiman vru riṁ tuhu
 truya kamv avas niṁtva ṁliḥ
 prapta yaktiniṁ jñana,
 sa kkaiḍəp. ravuḥ
 kavasa ragha prakamva
 sapranahe tan tumut duṙgga sajati
 yeku vkasiṁṁ ujaṙ[6.039]
 
ø nahan ta vacananisun kaki
 tanpa vasit mapan tanpa vaṙna
 kaṁṁ avak tan vruḥ rupane,
 rupane budi lagi vuyuṁṁ r̥ṁ r̥(yamraṙnapma)p manəmbaḥ byakta
 ṁastuti
 rujakṣela vacana,
 ḍuḥ paṁerannisun
 ṣakṣat amaṁgiḥ mas miraḥ
 hiya paṁerann iku kaṁ sunulati
 yakti hana riṁ sira[6.040]
 
ø ki surajaya gadgada haliṁ
 hasmu pa(da)cəḥ sinogateṁ səmbaḥ
 prayatna soṙ paṁucape,
 tan makana reḥnipun
 pasaṁtabe pu suravani
 hyaṁ hyaṁ paranniṁ səmbaḥ,
 pati sr̥ṁ pukulun.
 sampun ana kamaratann
 yayaḥ hedan pun maṙggajita mavesṭi
 tan kagəm iṁ vr̥daya[6.041]
 
ø tulusakna sihira kaki
 pun. rujakṣela pinupu sanak
 manava vek lakv aṁulanṭeṁ
 haṁuratvanana teṁsun.
 hadəlepa hatura bukti
 lamon jati virasa
 kaṁ tuhu riṁsunn aguru kaki,
 tan kariya saparaniṁṁ alampahi
 manira lbuṙ tapak.[6.042]
 
ø kpinḍo kaṙyya śabdanira kaki
 mapan ṣira yakti kakən ṣanak.
 nispala yen tanpa mule
 pira səkəriṁ ibu
 saṁ kaśoṁann iṁṁ akasādi
 tuṁgal kaṁṁ amiśesa
 baḃaneḥ yen tan vruḥ
 sakatoniṁ raghanta,
 laḥ kariya ki rujakvatu sun pamit
 hatoli paṙvvata[6.043]
 
ø ki rujakṣela kari maviṁit.
 haṙsa tumuta saparanparan
 ṣinakr̥t pan dudu rehe,
 saṁ maṙjita vruḥ
 navi katon hanasayani
 pun iṁ kakaṁ tinaha
 maṙmmaniṁṁ adaruṁ,
 ki vaśi kari saṁsaya
 yen agugona sana ki suravani
 hadoḥ risun mara[6.044]
 
ø tan kavaṙnnaha riṁ maṙgga pr̥gi
 lampaḥhira ki suravani vus prapta
 riṁṁ aṙdi miriṁ, maṁilen
 ki ra(ka)gasamaya muvus.
 dennapagəḥ rasaniṁṁ ati
 ka kiraṁan punapa
 pəpək gunaniṁ vruḥ
 make, ta gugoni tapa
 pan vus təlas pamantəsiṁ sabda gati
 haṁi haja rinusak.[6.045]
 
ø ljaṙ manaḥhira śaṁṁ akikin
 tuṣtaniṁ ragha kadya nupna
 ki surajaya hujare,
 ya ḍuḥh mas miraḥhisun
 ṣabdanira hayya misani
 lviṙ sintaniṁṁ avr̥daḥ
 vruḥ surupiṁ laku
 laḥ yayi tulusakna,
 halampahi denkadi saṁ gagaṁakiṁ
 atapa duve sna[6.046]
 
ø di pranaḥhaniṁ ataki taki
 samono deniṁ budi nuraghan
 ṣayakne, nora tivas.śe
 lara lapa tinmu
 raghasamaya haṁiṁ tan mati
 hapulaṁ lara viraṁ
 hasusunn atimbun.,
 ḍuḥ kakaṁ haja ṁuniṁa
 balikan ta leler i patapan adiḥ
 pr̥nahhaniṁṁ aśrama[6.047]
 
ø hanitiḥhana śr̥ṁgani smr̥ti
 hudakṣina liganiṁ patapan.
 rayinira ṁimbaṁṁ imbaṁ,
 hamet paṁuratiy asun
 kaṁṁ aṁlayarana raragi
 ri sun atataniya,
 denpunṣa laku
 hamintuhu rakanira
 raghasamaya heca lilaniṁṁ ati
 sami lan. rakanira[6.048]
 
ø ki śurajaya ṁadag aṁikis.
 raghasamaya śighra tuṙ səmbaḥ
 haraṁkul ṣuku vuvuśe
 poma dipuntumulus
 haja ṁetaṁ saṁ suṁ brati,
 maṙggahaniṁ kavasa
 paniśətiṁ laku
 tr̥sna lbuṙr̥n iṁ brata
 hadan mintaṙ harine denṭoliḥ
 kajahit punaṁ daya[6.049]
 
ø makana pamaṙnniṁṁ amr̥di
 raghasamaya muvus praptiṁ imbaṁ
 hapiśaḥ lavan kakaṁṁe
 hamaṁgiḥ batuṙ suvuṁ
 vusnya pranaḥ trapiṁniṁṁ ati
 valuyane vacana,
 śurajaya sampun
 prasida hagugon tapa,
 pinaraban batuṙnira riṁ sunyagati
 tataṁgariniṁ rupa
 //0// puḥ meśvalaṁit //0//[6.050]
 
 taṁeḥ kavaṙnna(na) heṁ tutuṙ
 parañcananira saṁ kavi
 śabda tuṁgal marupa kve
 ḍapuriṁ sastra roṁ pu(ro) luḥ
 huṁkara muṁgviṁ roniṁ tal
 kavi basa pinariñci
 saṁsiptanira sa vruḥ
 thəkəniṁṁ ataki taki[7.001]
 
ø śenake buditeṁ laku
 lkase ki suravani
 hapan vus aneṁṁ avake
 maka hajidaṙmma putus
 dinuluṙran tapa brata
 galuṁga hasusun. sari
 vetniṁ ragha kaduhuṁ
 tr̥sna gəṁ maka tatali[7.002]
 
ø sarira śinraṁ pinaśu
 saṁsarā hakuruv akiṁ
 hamiveka rehiṁ akveḥ
 katuhun ṣariraniṁsun
 haṁiṁ haja kumapalaṁ
 deniṁsun amriḥ kapatin
 ṁoṁ buvaṁṁ avak ṣatuvuḥ
 kaṁṁ avak. heṁgala mati[7.003]
 
ø satatha mgati kayun
 kapuḥhahan rasaniṁṁ ati
 kveniṁ bancana rumave
 surupiṁ tr̥sna lulut.
 śr̥ṁniṁ driyaṁelinavan
 ṣumək riṁ daya minuhi
 raja tamaḥ haṁimuṙ
 kala visaya mgati[7.004]
 
ø dr̥mba moha kalanaguṁ
 hamiḷt amrih
 pamuruṁṁiṁ tapa vaneḥ
 pira kaskayaniṁ tutuṙ
 talib. deniṁ vindu cipta
 śukma la lanamriḥ giśiṙ
 hadoḥhakən rahayu
 hamar̥kakən tan. yukti[7.005]
 
ø haṁhiṁ tugal musuḥhipun.
 yoghvanuṁ minakatakis.
 vtuniṁ sarira kabeḥ
 śumurupiṁ l ṁala hayu
 hamriḥ surudanniṁ lampaḥ
 vaspada ki suravani
 hatvək budi halus
 ḍaḍape yogha samadi[7.006]
 
ø bayu sabda hiḍəp sinamun
 rinupək hikaṁ buvanna lit.
 puja brata śiluluṁe
 kavaśa ṁuraṁṁi turu
 mrakasa laniṁ ragha,
 hamri danhaniṁ kapti
 karasaniṁ nisṭanipun.
 karatan kataṁitaṁi[7.007]
 
ø sinamun ṣaya kagugu
 polahe midəṙr i bummi
 lakv aṁ(kla)elviṙ tanpa gave
 manaḥ lana saṁu vuyuṁ
 tr̥sna lana vvaṁ sinənḍal
 karasa tuṁtuṁṁi sandi
 ḷṁḷṁ prammana lusuḥ
 ki surajaya luḥ mijil.[7.008]
 
ø manaḥ rusak ṣr̥ṁ sinamun
 riṁnupək vacana ghati
 denipuk ṣaya kacanṭel
 midəṙr aṁulari batuṙ
 ki surajaya vacana,
 katuvon ṣarira hiki,
 praśida gugonn iṁ ḍukuḥ
 tansaḥ haṁoṁaḥhaṁiḥ[7.009]
 
ø pira lavasnya ḃa(ma)batuṙ
 havvatara sapta śasi
 habaṁun patapan vriṁ vriḥ
 tatharukan. tuhu laṁut
 bañjaran cinaracara,
 riṁṁ andoṁ vahu haṁliliṙ
 hampəki riṁ babatuṙ
 saruni lavan taluki[7.010]
 
ø ratna pakaja haduluṙ
 sari ranḍon. mvəhi
 śidata(pa) muṙ skaṙre
 mənḍuḥ cinnabra tatmu
 sindura ṁapit babahan
 tutug bañjare pagi
 lvan taṁ kañiridatu,
 sulasiḥ lan kunḍaṁkasiḥ[7.011]
 
ø camara ṁuṁ(la)kuli b(u)atuṙ
 hañanḍi lviṙ teja noṁi,
 jagutaṁr̥ṣi rumave
 dr̥mmajir abra sumun
 kañiṁaṙ lagva padapa,
 (ca) kacaṙyya k[1+]suravan ,
 m.[1+]yat lannba[1+]
 ul. rasaniṁṁ ati[7.012]
 
ø heṙpaṣa vahu tinutun
 jilatunḍa marapit
 anut bañjaran ṣumare
 gumuruḥ śvaraniṁ vagyut
 jaladara tibra livəran
 layat ṣr̥ṁniṁ pavana glis
 havavaṁśon tumḍun
 riṁ juraṁ kadyamet ṣiṁkiṙ[7.013]
 
ø ṁritniṁ samipaniṁ batuṙ
 priṁganiṁ paraṁ kavikiṁ
 tñuḥniṁ cipta mirage
 śvaraniṁ paksi pupuṭut
 havantivanti hamlasṣ aṙsa,
 colorok munya saṁgani
 katiknan pinḍanipun
 mulat vaṙnnaniṁṁ akikin.[7.014]
 
ø rupane hanom abagus
 ki śurajaya lampahi,
 harusak. ragha samake
 vaṙnnaniracum aluru,
 datanpa rupa sarira,
 kaya kasiliṙreṁṁ aṁin
 lumaku harigaṁriguṁ
 saṁsara harikiṁrikiṁ[7.015]
 
ø tuhu habucall amupus
 iṁ brata vuś delakoni
 hakumm akakaḍaṙ. lviṙre
 haṁaloṁ saṙvv anir̥(ma)mbu
 sinaṙvi haṁgiliṙ kacaṁ
 hamənḍəm vus aṁlakoni
 hajajaya satuvuk.
 lkaśe midər iṁ bummi[7.016]
 
ø hamati ragha sinakuṁ
 siṁ brata tlas vus keriṁ
 panamun vsayarane
 surudaniṁ manaḥ camṙ
 siḍəmmaniṁ da(k)ṣendriya,
 pakoliḥ tan ana keṣṭi
 maṙmmane brata ginuṁ
 hniṁṁ aniṁṁ ambək jati[7.017]
 
ø pupujannira tan lusuḥ
 śuralakṣaneṁ samandi,
 samida makatejane
 rahina vṁi kumutug.
 duparum anilanila
 saṁ tapa haṁel aṁliḥ
 denpriḥ patiyanipun
 ṣinakitan. ragha niki[7.018]
 
ø kinuraṁṁan paṁan turu
 hamrakasa hiḍəp juti
 hamriḥ hilaṁane kabeḥ
 savisayanniṁ tan. sadu
 daśamalaniṁ sarira
 ki surajaya haṁukviḥ
 vruḥha riṁ rupannipun
 jatiniṁ ragha kaṁ pinriḥ[7.019]
 
ø linagilagi tikaṁ tru
 ti(ka)gaṁ dina lavas niki
 ki surajaya haṁukiḥ reḥ
 dvatan. kneṁ paṁan turu,
 hor̥g. rasaniṁ śari vr̥daya,
 śarira kaknan titiṙ
 visayaniṁ nala lepyuḥ
 məhaḥ mahoḥ syaḥ munyañjrit.[7.020]
 
ø gumisiṙ taṁ kalakaṭuṁ
 śukma lalana tr̥sna siḥ
 savisayaniṁ tan ṣa(da) reḥ
 mijil sakiṁ ragha konduṙ
 rupane kagilagila,
 hana habaṁ hana putiḥ
 muṙ miṁgat lamat. ñmut
 hagila neṁ riṁ vvaṁ sakti[7.021]
 
ø ki surajaya lviṙ tugu
 grana sikanira titiḥ
 sarira kve pamətune
 pəpək aṁṁambara pnuḥ
 kveḥ niṁ rupa lvan vaṙna
 riṁ tavaṁ patiṁ blərik
 hana halit hana haguṁ
 tumurun amet pagisiṙ[7.022]
 
ø [1+]it
 .   liḥ
 rayatnane manke
 ki surajaya tan. kenguḥ
 lakuṁan ginave kuṭa
 paṁgiḥniṁ yogha tan giśiṙ
 punaḥ tan prabeda camuṙ
 pan deniṁṁ ayya mar̥ki[7.023]
 
ø vruḥ pajapajaniṁ tamuy.
 saṁ minaka ripniṁ sandi
 hajñana hośvaḥ mirage
 pr̥mmana molaḥ pinkul
 prayatna ki surajaya
 vikalpanira saṁ prapti
 ragha lviṙ kadi suvuṁ
 haṁuluvuṁ tanpa galiḥ[7.024]
 
ø rahina sada ka (ma)tmu,
 tan anakasa prativi
 humnəṁ tan. kna pinet.
 buvana niṙ tan katuduḥ
 ragha tan katon sakṣana,
 maṙgganiṁ śukma humijil
 haliṁ saṙvva gumuyu
 humnəṁ ki suravani[7.025]
 
ø hamalevani pamuvus.
 vkasann amr̥pəki
 tamvaṁ paripolahe
 ḍuḥ surajayanakisun
 ṣamono denta kamanusan.,
 raghanta saḥhna kaki
 vaṁsuḷn ṣakiṁṁ ibu
 deneliṁ paranniṁ muliḥ[7.026]
 
ø voṁ nom tameṁ paṁavruḥ
 cakṣyuḥ śvaraniṁ saṁ rusit
 hisiniṁ buvana kabeḥ
 saṁ katon lan saṁ karuṁu
 śaṁ kocap lan saṁ kajñana,
 paṁavakiṁ tapa sakti
 vruḥ kiteṁ tatha va suk
 jati vis(e)ṣaniṁṁ urip.[7.027]
 
ø maṙmmaniṁṁ alara vuyuṁ
 kedanan deniṁ pavestri
 silib lali yen. raghane
 hayun iṁ sarira nurup
 hajñana tan kapəpətan.
 de nta ṁon bapa kasilib
 maṙmmane śalaḥ pavtu
 byapara budi kagiśiṙ[7.028]
 
ø dennalon bapa riṁ laku
 saṁ viku ja salaḥ baṁgə
 , r̥gəp de nta hayo haṁel.
 pan k[1+]ta vikan iṁrsun.,
 panḍita visaya taraṁtaṁ,
 salakṣa nista niki
 vruha jatiniṁ tuhu
 kalaguṁ bapa nalibi[7.029]
 
ø sayakti ñumananipun
 ta saṁṁ amriḥ kapantin
 hakve mule riṁṁ avake
 muṙtine lupa tan ketuṁ
 sa tataguṁṁakən kala,
 maṙmmane tan vruḥ riṁ kami
 laba sadana ginuṁ
 talib deniṁ karasmin.[7.030]
 
ø r̥gəp de nta yo tan. keku
 iṁət iṁət ayo lali
 mulannira hane ke
 punika bapa ba den. ketuṁ
 pləṁ saraśaniṁṁ ora
 den.kna dentarimanən.
 śabda hayo śalaḥ vtu
 śuradaraneṁ riṁ səpi[7.031]
 
ø saṁ tapa kakv anakisun
 hasalina kita vr̥ti
 kamv asuṁ nughraha make
 hantakarana rahayu
 puspakaniranakivvaṁ
 parabannira hakikin
 niṙmala hamaṁgiḥ hayu,
 sukma tatva jati hniṁ[7.032]
 
ø samono pavarahisun
 hatakaranayo lali
 humuṙ məsat tann asuve
 hyaṁ sukma tiṁgal. pitutuṙ
 saṁ tapa liṁnya vacana
 hatuṙ səmbaḥ paṁabakti
 ya ḍuḥ muṙtiniṁ suvuṁ
 tulusakna tikuṁ siḥ[7.033]
 
ø katiknan pacəh aṁuṁun
 hantakarana mamaṁgiḥ
 ciptane kadi paṁipen
 har̥ṁə jatiniṁ vuvus
 tan lupa vuś katarima,
 (va) sampun ṣumarireṁ ati
 śvarani kuvoṁ mtu,
 nughrahaniṁ tapa sakti[7.034]
 
ø hnəṁṁakna rumuhun
 saṁ tapa maṁgiḥ pavr̥ti
 hayuniṁ vaca vinalen
 raghasamaya vinuvus
 bavati yana riṁ imbaṁ
 tatanəmmane hamukti
 jaguṁ vr̥dayanipun.
 kakaṁṁe kaṁ dentutuvi[7.035]
 
ø lumaku datan paṁujuṁ
 saḥ ṣakiṁ bajarann iki
 prapti maṙgga lampaḥhe
 raghasamaya hadaruṁ
 honəṁṁa lavas tan mara,
 hasakəp babak niki
 tan kavaṙnnaheṁṁnu
 śighra lampaḥhira prapti[7.036]
 
ø raghasamaya tumanduk
 saṁ kakaṁ vahu haliṁgiḥ
 sinuṁ səmbaḥ sabda mule
 hatakarana hanusuṁ
 laḥ yayi hamaratiya
 ø raghasamaya haliṁgiḥ
 hasmu haṙsa tameṁ hyun
 takarana ra visṭi[7.037]
 
ø ḍuḥ bagva kitarinisun.
 dera lavas tan prapti
 lviḥ konəṁ isun make
 ḍataṁta kadya nənənmu
 sakṣat katurananan pirak
 rakanirā valaṁṁ ati
 hdi pr̥naḥhiṁ aḍukuḥ
 manavadoḥ sakiṁ riki[7.038]
 
ø tann adoḥ haḍukuḥ ri sun
 maṙmane tanpa tutuvi
 kasalimuṙ deniṁ gave
 pu yayi kakaṁ sasandu,
 hantakarana vacana,
 kaṙyyanta kaki baḃatuṙ
 kaṙyya panalimuṙ budi[7.039]
 
ø saṁ tapa vahu hasuguḥ
 jaṁan kulub kamañja ri
 popogiṁ makaḍahaṙre
 tan kari kaṁ rati pusuḥ
 halapa tanpa siṁgitan
 tanan. vruḥ rasaniṁ raragi
 kasihan raganipun.
 niṙ tanpa mtuniṁṁ urip.[7.040]
 
ø havvatara tṁaḥ tahun
 lavase yatapeṁ vukiṙ
 nastapa puvaraṁel
 saṁsara hapulaṁṁ avu,
 manis manise tan ilaṁ
 hanavaṁṁ aṙjuna kikin.
  doḥni kala duṙgga muṙ
 śukma jatmika ṁandəli[7.041]
 
ø vṁi paṁucapanniṁsun
 hyaṁ prabakara sumilib.
 ptəṁ masaniṁ akule
 surup tejani kakayu
 tr̥sna pak. saniṁ kaṙtika,
 saptami maṁsaniṁ ratri
 hantakarana hamuvus
 laḥ yayi hamoṁi ghni[7.042]
 
ø raghasamayariniṁsun.
 ṁo varaḥ ta kita yayi
 muvaḥ parabiṁśun make
 hantakaranaranniṁsun
 ki surajaya tiniṁgal.
 dravali vatək pavestri
 tanṣaḥ bacana teṁsun
 haparab ki suravani[7.043]
 
ø kapan duk ṣira haguru
 hasal i nughraha kaki
 hantukiṁṁ amaṙnna ḍevek
 hamr̥di parab kateṁsun.
 sakanniṁ bavatiya,
 samono denira viṁit
 lavasiṁṁ aḍakuḥ
 ciptaku haṁoṁaḥhaṁiḥ[7.044]
 
ø raghasamayarinisun
 ḍataṁta kadya mamaṁgiḥ
 sapocapan sira make
 duḥ yayi kalavann isun
 pupuṁṁən. rakanira,
 tan pamaneṁsun kaki
 deniṁ amaṁunn ayu
 gəgnəpən. riṁsun muliḥ[7.045]
 
ø kakaṁ di paranni mantuk
 pajaṙr̥n kateṁsun kaki
 tan ana sinajya r̥ke
 mevəḥ tan. kna vinastu,
 varaḥhira saṁ paṁeran.
 jati tan ana kahiṣṭi
 hapan ana saṁṁ atuduḥ
 glaṙrira saṁ karihin.[7.046]
 
ø haṁiṁ paməməkasṣ(u)iṁsun
 pavarahira saṁ kavi,
 natharira saṁ tameṁ reḥ
 sira saṁ sampun anmu
 varahyaṁ tan. kna ṁucap.
 duḥ mevəḥ duṙggama rusit
 maṙgganiṁṁ amet ayu
 bedane yayi tan sipi[7.047]
 
ø maṙgganiṁ śuka katmu
 sarira panatipati
 satata ṁmasi luve
 ramene lamon katmu,
 sira saṁ jatiniṁ śuka
 ragasamaya haṁukiḥ
 śvarane kakaṁṁipun
 həndi pr̥naḥhiṁ amaṁgiḥ[7.048]
 
ø tan ana gone kmu
 salavasira ṁulati
 hamet moṁ datan pvaliḥ met
 raghanta yayi vitipun
 havaraḥ kaṁ vinarahan
 sarira pan vithiṁra sadi
 lakvani si rumihin
 sir̥n kalanta kaki[7.049]
 
ø hayo kaveni riṁ tuvuḥ
 śamono dera tatani
 masa livata sanḍaṁṁe
 najyana rataha gunuṁ
 haṁukviḥya kasugiḥyan
 tan katəkan pan vus. vr̥ti,
 savisayaniṁ jabuṁ
 sahna prihən pateni[7.050]
 
ø ghaṙjita vr̥dayanipun.
 raghasamaya nampani
 saṁsipta lviṙ kadi rare
 havasakna denputus
 hatakarana vacana,
 tuṁgal raghanira kaki
 haṁiṁ duruṁ katmu,
 haronsi linagilagi[7.051]
 
ø mevəḥ saṁṁ amaṁgiḥ sunu
 katmu,, van iṁ avakcis
 sariniṁ manon kaglen.,
 saṁ katon lan saṁ karuṁu
 pəpək sahisiniṁ jat
 raghanta paraniṁ muliḥ
 nirakna ta puniku
 śatuṁgal. r̥gəpiṁṁ ati[7.052]
 
ø ragha n tan. kna vinastu
 tigha tan ana kahisṭi
 lamon vruḥ pamugərane
 praśida maṁgi rahayu
 raghasamaya rinivvaṁ
 punika ḍapuriṁ kavi
 vruḥ pikəkəsiṁ laku
 vaspada paranniṁ muliḥ[7.053]
 
ø haṁel. yen duruṁ katmu,
 manḍəgha riṁ babad.vaṁsit
 than sipi guṁe bedane
 bañcananipun atimbun
 riṁ ṁar̥p lavan haṁaḍaṁ
 kapuṁkuṙrana marapit
 pira yatnahanipun
 kviḥniṁ musuḥ haṁidəri[7.054]
 
ø pamtuniṁ tighaduluṙ
 haguṁ balane tan əntiṁ
 ratuniṁ bañcana kabeḥ
 sakamakama sumavuṙ
 pokaniṁ kala sunya
 kakaṁta siṁkiṙ tan pvaliḥ
 dalu deniṁka buru
 vus kasaṁ kajumpaṁlik.[7.055]
 
ø mako tha sariranisun.
 mogha vkasanasari
 niṙ doḥn kaṁ viṁi baṁiven
 deniṁṁ alaku tan sadu
 gha(la)nale hamukti papa,
 gəṁniṁ sarira kapalis
 tuhu kapalayy aku
 dondvananira saṁkari[7.056]
 
ø raghasamaya hamuvus
 kakaṁku saṁ sidajati
 kapakna yen vus dede
 haṁiṁ si depunanuhun.,
 tumuṁkuleṁ kavaṁvaṁan
 ṣvapa ve dukaniṁṁ ati,
 pan vitiṁṁ ala hayu
 sarira juga mupusi[7.057]
 
ø hayva tinutuṙ puniku
 hapuvara hadoḥ maniḥ,
 sarira ye saṁarane
 balikan denpuntumulus.
 havasakna manira,
 hantakarana maka liṁ,
 tuṁgal. vacananisun
 laḥ kakv atapa sapṭik.[7.058]
 
ø sapṭik ṣakaniṁ vuruṁ
 hulaḥhira saṁṁ akikin
 maṁkana saṁṁ amaṁgaḥ reḥ
 vruḥ paranniṁṁ ala hayu
 sapṭik saṁkaniṁ lapas.,
 nadyan oliha ro dvi
 paḍa dene havuyuṁ
 yen tan vruḥ paraniṁ muliḥ[7.059]
 
ø pacəḥ dayaniṁṁ aruṁu
 kavṁan rasaniṁṁ ati
 tan ketaṁ tanəm tuvuḥhe
 tan. ketaṁ lanniṁṁ abatuṙ
 raghasamaya mihaṙsa,
 vuvuśesaṁ sidajati,
 kasmaran ciptanipun
 makin tan ana katoliḥ[7.060]
 
ø rahina tatas kavuvus.
 hyaṁ śidva kirana mijil.,
 saṁ tapa hasuci make
 hatiṙtva ri sampunya rarahup
 hanambut ṣamva mumuja,
 kumutug kaṁ samida mrik
 hadann arupək bayu
 śabda hiḍəpinatitis.[7.061]
 
ø tuhu yen samayanipun.
 tlas. dennira punagi,
 hantakarana lampaḥhi,
 hamaṁu saṁsaya vuyuṁ,
 kapagiḥ kaṁṁ iṁulatan
 saṁṁ asuṁ braṁtaniṁṁ ati,
 raghasamaya tumut
 sakṣana ṁukiḥ pamandi[7.062]
 
ø hamrakasa raganipun
 hamriḥ praptaniṁ kapatin
 raghasamaya pakṣane
 tumutuṙreṁ kakaṁṁipun
 ṣampun prasida vinaraḥ
 ki hantakarana misik
 ṣakoliḥhe hamuntu,
 sampun kaghraha riṁ ati[7.063]
 
ø havvatara sapta dalu
 lavase hamriḥ kapatin
 lilaṁ niṙmala ciptane
 sakveniṁ guna paṁavruḥ
 holiḥniṁṁ atapa brata,
 pinisaḥ tan ana kari,
 hniṁ lila niṙ vastu
 pumuruṁ denati hati[7.064]
 
ø vus amatitis punaṁ hru
 kumucup datanpa ca(-cra) ntri
 dennaraḥharaḥ parane
 tan sasaṙ təmpuḥhi kayun
 daṙmma ji tlas pinunaḥ
 pann ikv andohakən kapti
 śuvuṁ tan ana ketuṁ
 vr̥daya lviṙ kadi manik.[7.065]
 
ø pəpəta galihiṁ kakuṁ
 vuluḥ vuvaṁ prapti kami
 rasaniṁ ragha tann aṁel
 kaḍaṁṁan lviṙ kadi pusuḥ
 tlasiṁ yogha pinunaḥ
 tan ana riṁ vdi riṁ ati
 muṙ sat saṙvv amuvus.
 hiḥ raghasamaya kari[7.066]
 
ø kakaṁṁ antinən kateṁsun
 laḥ yayi dipunpr̥gi
 raghasamaya kaśuven
 tr̥sneṁ kadaṁ vr̥ghanipun
 prapañca kveḥ kaṁ koniṁa,
 savisayanniṁṁ ahurip.
 raghanta tan kavasa muṙ
 tr̥sna milt arahi[7.067]
 
ø habyatniṁ manaḥ kaluntuṙ
 n lagv amuṁṁakən vaṁsit
 tan. vruḥ glaṙ ñumanane
 raghasamaya liṁṁipun.
 manira nora kavasa,
 sarira gupeṁṁ aṁliḥ
 tan vriṁ maṙggahanipun
 laḥ kita kari sakti[7.068]
 
ø lapas datan anna ketuṁ
 lampaḥhira saṁṁ anta lit.
 tlas prasinda lakune
 kadukaparaniṁ laku,
 tann ana niṁ saṙgga kavaḥ
 luputeṁ rahina vṁi
 niṙ sunya parannipun
 jñamut datan. kneṁṁ asṭi[7.069]
 
ø bina taṁ sunya pipitu
 lampahe saṁ sidajati,
 sukma taya tan parane
 niṙmmala taya kapuṁkuṙ
 ri sunya taya kahaṙsa,
 riṁ suṇya jati kaperiṁ,
 tləṁ paraniṁ laku
 datan. kneṁ ṁucap maniṁ[7.070]
 
ø harine kari havuyuṁ
 sampunya tuṙ paṁabakti
 lumaku haṁadehade
 mara heṁ tataganipun
 hapapajaṙ yen aluṁa,
 hasalaḥ heṁ batuṙ niki
 havaraḥ saṙvv asasadu
 tatagane haṁecani[7.071]
 
ø hneṁṁakna rumuhun
 raghasamaya gəṁ brati
 sampun ṣumiviṁ bature
 saṁ prasida kr̥ta hayu,
 hana gantvaniṁ vacana,
 vuvuse ni teja(sa)śari,
 hagəṁ bratanira ṁuru
 kaśiḥhe tan lan kahesṭi[7.072]
 
ø haṁṁr̥ṁə paśraṁniṁ vuvus
 ki surajaya vus lali,
 riṁ pramriḥyan himbaṁ kilen.,
 pranaḥhe masəḥ palaku
 ni tejasari mihaṙsa,
 luḥnya dr̥s tumibe pipi
 sambatira mlas ayun
 haṁantiya yen sira siḥ[7.073]
 
ø mugaḥ riṁ(śa) paturonni(pun.)
 kajaṁ siraḥ denṣukəmmi
 luḥ mijil adr̥s ta(pa)n patena
 tibraniṁ lara sagunuṁ
 polaḥhe saṁsaya ketaṁ,
 tan sipi laraniṁṁ ati
 hamiveka hati tñuḥ
 niṁ cipta maṙgganiṁ pati[7.074]
 
ø kadyana sabda karuṁu
 śabda tan mantra ṁukuli
 hakon muliḥheṁṁ avake
 ni tejasari vkanku
 samono de nta kamanusan.
 ghnəpunaginta nini
 huṁsi svaṙgganta suvuṁ
 kiraṁ punaṁ vidadari[7.075]
 
ø haṁr̥ṁə padanniṁ vuvus
 makin tan ana katoliḥ
 katr̥snan. yaye ibu, make
 sakṣana hadan pamuhun
 ṣvara lviṙ manisiṁ kilaṁ,
 pamite ni tejasari
 hatuṙ səmbaḥ liṁnyarum
 bapa tataṁiya kari[7.076]
 
ø maras. vr̥daya haṁruṁu
 daṙmmakavv aliṁnya ris
 tan ṣipi maṙmmanyatine
 ni tejasari mas miraḥhisun.,
 həndi parannira cala,
 tanpaveḥ ramanta nini,
 sajalestri haṁipun.,
 pann alavas denyaviṁit.[7.077]
 
ø manavi luṁa hasusut
 ciptane ki daṙmmakavi
 tan vruḥ larane putrane
 yen tibra larane lampus
 hucapə ni tejaskaṙ
 mareṁ jro vesma hakunci,
 hahimba talutub
 ṣ(u)ampunn amasṭi kapatin.[7.078]
 
ø haglis kavaṙnaheṁ laku
 śira saṁṁ amriḥ kapantin
 daṙmmakavi kemuṙ tvəse
 katukul deniṁṁ aṁinum.
 sadina tanṣaḥ ḍṁan.
 tri suṙyya luput iṁ nasi
 ni te (śa) jasari
 larane cipta kumtəṙ[7.079]
 
ø tlas denira haṁituṁ
 parakutiṁ pati hurip.
 devataniṁ ragha kabeḥ
 muvaḥ jaba daḷmmipun
 prasama tugalan maṙgga
 pramana sampun vinasil.,
 hamuraṁ yan maṙgga lampus
 muṙ jiva ragha kari[7.080]
 
ø kəkətəg. sampun asamun
 ṣaḥ sakiṁ ragha hasipi
 layone kari sumare
 layəpiṁ netra lviṙ madu
 keṁisiṁ vaja lviṙ gula,
 kalapa vinaveṁ sari,
 padma vnəs aluru,
 lviṙ padapa pinet latri[7.081]
 
ø prapta vaṙsa sit ṣuməmbuṙ
 vinot iṁ maruta riris.,
 gər̥ḥ śvarane tan panten
 ṣabdaniṁ kətug. piṁ tlu,
 hanaṁis. yen kadi voṁṁa,
 patine ni tejasari,
 teja r̥baḥ kumənduṁ
 prabavanira saṁ muliḥ[7.082]
 
ø ki daṙmmakavv aparemut
 gadgada vr̥daya niki,
 həntiṁ larane hatine
 taṁisira sajalestrī śighra tuluṁ
 savane denkuśvakuśva
 savanne paran pvalaḥhira nini,
 tanpa sakan həmassisun
 hatiṁgal. brataniṁṁ ati[7.083]
 
ø ḍataṁ kadaṁ vr̥ghanipun
 humuṁ śvaraniṁṁ anaṁis.
 halara dameṁṁ arine
 ki skaṙsara liṁṁipun
 hamaṁuna kasutapan
 prayanniṁ patapan səpi
 tan pahiṁan tvəsipun
 patinira saṁ taruni[7.084]
 
ø taṁeḥ kavaṙnnaniṁ laku
 larane ki daṙmmakavi,
 śampun binniśeka make
 layonira saṁ taruni,
 sapalini palastra,
 paghaṁlaṁan vusumaji
 linas(la)ṭa(ra)rekakən ṣampun
 gumər̥ḥ śvaraniṁ taṁis.[7.085]
 
ø muṙtiniṁ ragha kavuvus
 ṣarira mbat aṁliḥ
 lakv alon aṁadehade
 ḷṁəṁni tr̥sna ladulu
 kalaṁəniṁ janapada,
 kasmaran ni tejasari
 lampas lampaḥnya hadaruṁ
 mantuk valuya sulastri[7.086]
 
ø śaṁ supraba tujuṁbiru,
 sakveniṁ hyaṁhyaṁ tansari
 śakendra tusṭa manahe
 karunatisaya nusuṁ
 saṁ kuranta mavancana,
 kakaṁ saṁ tuñjuṁputiḥ
 baghya kita yen ravuh
 paripuṙna mavakitri[7.087]
 
ø saṁ lambemənuṙr anuṁsuṁ
 saṁ gaghaṙmmayaṁ tan kari,
 saṁ nilotama rovvaṁṁe
 lvan saṁ ḷṁḷṁmandanu,
 kaliḥ saṁ vara menaka,
 saṁ prabasiny atuṙr asiḥ
 kamayaṁan
 hatənku saṁ tuñjuṁputiḥ[7.088]
 
ø hana tapsari hahibu
 sumuṁsuṁṁa ri saṁ prapti
 hadan payvas lumakv age
 hasasampuṙ hidəṙ lumbuṁ
 məgəp asiñjaṁ vavara,
 hagehaghe sayanipun.,
 lumaku haməgaḥmiguḥ
 hilehilene tann əntiṁ[7.089]
 
ø vusnya səsr̥bəṁ kucubuṁ
 vidane hapu lan kuniṙ
 hasusumpiṁ padma piṁe
 haviragha luṁṁiṁ gaḍuṁ
 hasipat. bot lalakaran.
 ø motoros gatraniṁ pipi
 papantəśe tann asurud
 lumaku haṁumikumik.[7.090]
 
ø halimbeyan r̥njaḥr̥njaḥ
 hamolaḥhakənn avake
 hakol asekol. polaḥhe
 milupra hiṁ apet iñjuḥ
 lumaku haṁikaḥhikaḥ
 mesəm ṣakveḥniṁ tapsari
 prapta heṁ saṁ sinuṁsuṁ
 r̥mva mijaḥ hamkul ṣiḥ[7.091]
 
ø hamvəḥ(ha) śuka katmu
 sakendran hanotani,
 sampun biniśeka rame
 kinulavisudeṁṁ ayu
 rinuvat iṁṁ gagha tiṙta,
 ya śaka riṁ kunḍi manik.,
 tumandeṁ śukma hayu,
 datan kavaṙnaha maniṁ[7.092]
 
ø raghasamaya vi(sa)nuvus.
 dennira ṁuśi kapatin.
 hamriḥ sidahaniṁ gave
 tumutuṙreṁ kakaṁṁipun.
 haṁiṁ masa katkana,
 gṁəṁ saṁaraniṁ bummi
 mapan sampun tinuduḥ
 gumlariti riṁ tigha mukti[7.093]
 
ø tlasniṁ byaktva kalaṁon (ka)
 tikəl tanaḥ hiṁ agurit
 ki sunata vri rame
 harañcana ṁapus laṁu
 kasmaran. brati vikal.pa,
 savasiṁṁ alampaḥhi
 kataman tr̥sna lulut
 ṣinamun iṁ dora visṭi[7.094]
 
ø karananiṁṁ aṁapus
 kalaṁəniṁ vr̥daya mriḥ
 saṁsipta kveḥ pamtune
 haṁiṁ tan ana niṁ laku
 vinava riṁ śoṁaṙ gava,
 karane sa budi karasmin
 jumava ghagave guyu
 vaceni de saṁ pra kavi[7.095]
 
ø dəghniṁ dvapara vinaṁun
 hantakarana ginurit
 haṙtviniṁ jaba daḷmme
 hiśiniṁ gita tətəlu,
 lanaṁ roro vadon tuṁgal
 kaṁṁ araniṁtejasari
 śurajaya kaṁ ketuṁ
 raghasamaya ginupi[7.096]
 
ø hantakaranarannipun
 kapi ṙvanira vinəṙtri,
 virasanən virasan(sa)e
 danadi laman ana vruḥ,
 sira riṁ kapv ana maca,
 kaṁṁ aripta denniṁ talib
 maṁmaṁ yoṁ lagi kabutuḥ
 hupasvaṙgha duruṁ kavi[7.097]
 
 ø tlas divasaniṁ laṁu
 paguyvaniṁṁ añampahi
 śabda tann ana tlage
 nadyan oliḥya sapikul.
 halusa roniṁ sivalan
 tan ana vipala niki,
 vr̥daḥ bañcana manuḥhi
 saṁuniṁṁ avr̥di hati[7.098]
 
ø śuklapakṣa nika m
 kaṙtvika vuku manahil
 dite manis vas tujone
 śri hasṭavaraniṁ vuku,
 catuṙvara nuju jaya,
 kahuvusanniṁṁ agurit
 kapayuheṁ saṁ putus.
 reḥniṁ raṙva nom kumavi[7.099]
 
ø itiḥ śurajaya dapuṙ
 hatəmbaṁ mahisalaṁit
 hantakarana vkase
 hamr̥di hantuk paṁlaku
 ri tlasira cinitra,
 riṁ vijyatcala haspi,
 suśaḥ taṁ pravvata muṙ
 ḷṁkara makva riṁ bummi[7.100]
 
ø mintane halavasuvuṁ
 sinukr̥ta polaḥ niki,
 denira saṁ tame kvatiṁ
 śarat pravvatha rum
 riṁ sañjaya gvanya nurat
 haṁimuṙ budi karasmi
 maṙmmanya gugonn iṁ ḍukuḥ
 ḥaṁipuk. brataniṁṁ ati[7.101]
 
ø hatarukan ganya nusup.
 hasapi taln ana kampiṙ
 norana sudiṁ avake
 lagva tatharub savuvuṙ
 sasakane kayu jarak
 hatəpe roniṁ variṁin
 tinap makva denyalus.
 habcik lviṙ sirap adi[7.102]
 
ø tikahe kadi tan luhuṁ
 hanom tan dr̥man lampahi
 kneṁ guna biṣa r̥ke
 hujaṙrira saṁṁ anmu
 siptaniṁṁ antu nugraha,
 pjaḥ mati hurip maniṁ
 karane hajəmuṙ
 vinəntaṙrakn iṁ kavi[7.103]
 
ø vikana nira saṁ tambuḥ
 hahurip vikan. yen mati
 tətəṁəre heliṁ r̥ke
 hanurat hantuk ṣasuru
 cinacaḥ haneṁ vavacan
 siptanira saṁṁ anulis
 duk lumaku kaya voṁ biṁuṁ
 mako sudamala niki[7.104]
 
ø niṙmmala gmut. yalampus
 niṙmala cipta mahniṁ
 kavastu tan iṁ vvaṁṁ akveḥ
 siṁa maca suratisun
 haveya śuka varasa,
 jnəkakneṁ vanidi
 śakti mantr̥teṁ laku
 sumivi heṁ vanagiri[7.105]
 
ø rañcani kavv alaṁu
 rukal mareja ghvan iki
 hakveḥ ṁatutuṙ haṁne
 haṁiṁ tan kaṙsaniṁ laku
 hamriḥ śunyaya śakṣana,
 pinəḥ pavr̥tti maniṁ
 haṁanti reḥhi smu
 valikaniṁ valaṁ mati[7.106]
 
ø titire sampun karuṁu
 vr̥ta pasaṙ hañampahi
 singuḥ manis gulane
 kalapa, vinaveṁ(sara)juruḥ
 manis manisireṁ kilaṁ
 pyuḥ vutaḥ tumiḃeṁ sari
 ciptaniṁ haṁla ṁuru
 sinəguḥ ḃaya hamanis.[7.107]
 
 ø niskaraṇa sabda hiku
 kaṁvr̥ta sampun kaṁḃummi
 ḍenira saṁ anmu reḥ
 vinor iṁ ulat lan guyu
 ḍene lamon ṣami vikan
 anista sampun karihi
 noraṁel ṣaṁ anmu
 gumlar i silayukti[7.108]

   
//0// sampuniṁ anulaṙ(va) kavi ri jəṁ saṁ hyaṁṁ aṙdi kasihan imbaṁ puṙva mandaraghni gəgəṙ i vanagaṁgu rare hanom lagi hasisinahu masaḥ kumalamaṙ ta ḍr̥man ṣakaniṁ ali tan porat pakṣa kumavi hanulis tanpa tut i sipat vr̥ḍaḥ ṁkṣa rasmi gitiṁə nəmut gatə(l) ṣampun kiraṁ puṁapura pukulun kaṁ sudy amaca lavan ṣaṁ amihaṙsa denpatuta dene saṁ vicakṣana saṁ kavi (kara) samakta rahayu kuraṁ denvuvuḥhana lviḥ den loṁana pukulun prasadu ṁuvusan vulan ṣaḍa vuku tambiṙ haṁṁgara kasiḥ duk ṣinurat vulan nəm    translation : 
 [.1]
  commentary : 
 [.1]
  bibliography : 
 [.1] Edited by Kartika Setyawati
        