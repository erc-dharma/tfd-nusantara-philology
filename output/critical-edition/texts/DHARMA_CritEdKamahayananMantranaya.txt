The . Witnesses:
msedka:  Kats, Jacob. 1910. Sang hyang Kamahâyânikan: Oud-Javaansche tekst met inleiding, vertaling en aanteekeningen. ’s-Gravenhage: Nijhoff. [https://catalog.hathitrust.org/Record/100175440]. 
msedsp:  
msedwu:  
msedjo:  
msedlc:  Lokesh Chandra. 1995. “The Contacts of Abhayagiri of Srilanka with Indonesia in the Eighth Century.” In Cultural Horizons of India, Volume 4: Studies in Tantra and Buddhism, Art and Archaeology, Language and Literature, by Lokesh Chandra, 10–21. Śata-Piṭaka Series 381. New Delhi: International Academy of Indian Culture and Aditya Prakashan. 
msmsA: Leiden, Leiden University Library, Special Collections, Or. 5068
msmsB: LOr. 5083
msmsC: LOr. 5129

Current Version: draft, 2025-05-01Z
Still in progress – do not quote without permission.
Copyright (c) 2019-2025 by Arlo Griffiths & Aditia Gunawan.
 edition : 
  [.1]nihan kaliṅaniṅ oṁ ah huṁ, yan pinakapaṅadhiṣṭhāna umajarakan an bhaṭāra tryakṣara sira paramārtha kāyavākcittavajra ṅaranira.
 [.2] 
base text: 
 ka: saṅ hyaṅ mahāyāna iki varahakna mami iri kita, 
base text: 
, saṅ hyaṅ mantranaya sira mahāyāna mahāmārga ṅaranira, 
base text: 
, sira teki deśanākna mami varahakna mami ri kita, 
base text: 
, ri kadadinyan kita pātrabhūta yogya varahĕn ri saṅ hyaṅ dharma mantranaya.
 [.3] 
base text: 
 ka: bhaṭāra hyaṅ buddha saṅ atīta, sa⟦ṅ⟧ maṅabhisaṁbuddha ṅūni riṅ āsītkāla, kadyaṅgān: bhaṭāra vipaśyī, viśvabhū, krakucchanda, kanakamuni, kāśyapa, atītabuddha, ṅaranira kabeh. 
base text: 
, kunaṅ bhaṭāra buddha saṅ anāgata, saṅ abhimukha maṅabhisaṁbuddha, kadyaṅgān: bhaṭāra āryamaitreyādi, samantabhadraparyanta, anāgatabuddha ṅaranira kabeh  
base text: 
, tumamvah bhaṭāra śrī śākyamuni, vartamānabuddha ṅaranira, sira ta pinakahyaṅ buddhanta maṅke, śāsananira ikeṅ tinūt atinta. 
base text: 
, tamolah ta sira kumiṅkiṅ hitasukhaniṅ sarvasattva, umaṅĕnaṅĕna kalĕpasanikaṅ rāt kabeh saka riṅ saṅsāra, duvĕg kumirakira paḍamaniṅ mahāpralaya rike bhuvana.
 [.4] 
base text: 
 ka: sira katiga bhaṭāra hyaṅ buddha ṅaranira, saṅ atītānāgatavartamāna, tan hana mārganira vaneh ar tinambakan ikaṅ kahyaṅbuddhan. 
base text: 
, ikiṅ >mahāyāna mahāmārga ya tinūtakĕnira, pinakamārganira ar ḍataṅ rikana nirvāṇanagara.  
base text: 
, inakni denira gumĕgö ikaṅ mantranaya, ya ta mataṅ yar tĕmvakan kasarvajñān, ya ta hetunirār paṅguhakan ikaṅ kahyaṅbuddhān riṅ bodhimūla.
 [.5] 
base text: 
 ka: bhaṭāra śrī śākyamuni mataṅ yar tĕmvakann ikaṅ kamāravijayan, sakvehnikanaṅ māravighna alah denira: kleśamāra, skandhamāra, mṛtyumāra, devaputramāra, alah aluyuk ikā kabeh de bhaṭāra hetunirār vĕnaṅ umalahakĕn ikaṅ māra, ābhānubhāva prabhāva saṅ hyaṅ samādhi śakti saṅ hyaṅ mantranaya inabhyāsa.
 [.6] 
base text: 
 ka: mataṅyan deyanta 
base text: 
, hayva tālaṅalaṅ aṅĕnaṅĕnta rike saṅ hyaṅ mantranaya, pahapagĕh denta gumĕgö saṅ hyaṅ mantranaya, mataṅ yan kapaṅguha ikaṅ kasarvajñatān denta; 
base text: 
, pahavās denta rumĕṅö iki varavarah mami ri kita, hayva tan yatna vuvus mami. 
base text: 
, karyakan taṅ buddhi savikalpaka, hilaṅakan taṅ ambĕk abhiniveśa, pahenak tāṅĕnaṅĕnta, hayva saṅśaya.
 [.7] 
base text: 
 ka: saṅ hyaṅ mahāyāna mahāmārga iki pintonakna mami ri kita, pahavās denta maṅrĕṅö, 
base text: 
,  yeki ⟦h⟧avan abĕnĕr tĕka ri svargāpavarga, vĕnaṅ umehakĕnn ikaṅ kamahodayān. 
base text: 
, ṅa, ikaṅ bāhyādhyātmikasukha, vāhyasukha, ṅa, ikaṅ kaśreṣṭhyan, kasugihan, kapamĕgĕtan, karatun, kacakravartin. ādhyātmikasukha, ṅa, ikeṅ lokottarasukha inak tan pavor duhkha, 
base text: 
, tan katĕkan tuha lara pati, nāṅ anuttara vara samyaksaṁbodhisukha, ikaṅ mokṣasukha, ikā taṅ bāhyasukha mvaṅ ādhyātmikasukha, ya ikā kamahodayan ṅa, anuṅ dinadyakĕnn ikeṅ mahāyāna mahāmārga, yan inabhyāsa. 
base text: 
, apan ri sĕḍaṅnyan apagĕha denta gumĕgö ikeṅ kamahāyānan; 
base text: 
, niyata kita tumamvaknaṅ kahyaṅbuddhān. sumākṣātkṛta ikaṅ kalĕpasĕn, ikanaṅ dvayasambhāra, nāṅ jñānasambhāra, puṇyasambhāra kapaṅguha ikā denta. lāvann ikaṅ kasarvalokanamaskṛta kopalambha ikā denta.
 [.8] 
base text: 
 ka: kadyaṅgāniṅ ākāśa anirmalasvabhāva, alakṣaṇa, avastuka, tan kavĕnaṅ tinuduh, tan agöṅ, tan aḍĕmit, tan hirĕṅ, tan putih, vyāpaka lumrā riṅ daśadeśa, maṅkana lvirnira.
 [.9]
base text: 

 [.10]ka: nora mahāgambhīra lena saṅka rike saṅ hyaṅ mahāyāna mahāmārga sireki 
base text: 
:  adalĕm sakeṅ adalĕm; 
base text: 
: tan kavĕnaṅ tinarka, salah yan inuha; 
base text: 
, tar padoṣa; 
base text: 
; tan katĕkan deniṅ sarvaprapañca, mvaṅ kleśopakleśa, nāṅ: mada, dambha, lobha, moha, rajah, tamah, tan tama ikā kabeh ri sira, tuhu karikā tan >pakāvak iṅ maṅkana tahāvih, 
base text: 
, āpan ikaṅ rāga-dveṣa-moha, prapañca pinakāvaknira.
 [.11] 
base text: 
 ka: tan gave tan si magavai, tan si magavai pinakāvaknira. 
base text: 
: tamolah makarūpa ikaṅ satyadvaya, ṅa, saṁvṛttisatya, paramārthasatya, anuṅ pinakarūpanira.  
base text: 
: tan pāndĕlan tan samvṛttisatya tan paramārthasatya kahananira, 
base text: 
, yekā sinaṅguh mahāyāna mahāmārga ṅa, manĕkakĕn irikaṅ svargāpavarga. 
base text: 
, ya tikābhyasanta sārisāri mĕneṅ hĕlĕm saṅ hyaṅ mantranaya mahāyāna. 
 [.12] 
base text: 
 
base text: 
 ka: vehana kita manahapa vajrodaka. ikaṅ vajrodaka tan vvay samānya, vvai sakeṅ naraka ikā; 
base text: 
, mārganiṅ duhkha kapaṅguha, bhraṣṭa  sakulagotrabāndhava, ya tat pituhva samaya. kālanyat varavīrya rikeṅ saṅ hyaṅ vajrajñāna, 
base text: 
, kunaṅ ri sĕḍaṅnyat prayatna, tan paṅraparapā riṅ samaya, mārganiṅ hayu kasiddhyan kapaṅguha denta 
base text: 
, saṅkṣepanya: viṣāmṛta ikeṅ vajrodaka, vvah sahiṅga tinaṅkĕp, pilih sukha pilih duhkha kapaṅguha. yat pramāda kita pamaṅguh duhkha, kunaṅ yat prayatna, avās ikaṅ sukha hayu kasiddhyan kapaṅguha usĕn, ṅūniveh dlāha.
 [.13] 
base text: 
 ka: hayva kita umaramarahakĕn ika saṅ hyaṅ vajra ghaṇṭā mudrā riṅ vvaṅ adṛṣṭamaṇḍala, tapvan sāmayika rahasyan  kubdan atah sira, tan avaravīryākna irikaṅ vvaṅ tapvan kṛtopadeśa, 
base text: 
, athavi guyuguyun ta kunaṅ si tan pituhun arthanira, tan āmbĕkta tĕmĕn tumarima brata bhaṭāra, hayva ta maṅkana, yāvat ⟦t⟧aṅ vvaṅ apahasa ri saṅ hyaṅ mārga, 
base text: 
, avās ikaṅ vvaṅ maṅkana, kasaṅsāra sadākāla, mataṅnyan hayva tan tulus adhimukti rike saṅ hyaṅ vajrajñāna, kayatnaknātah saṅ hyaṅ samaya.
 [.14] 
base text: 
 ka: saṅ hyaṅ samaya ta sira sinaṅguh bhaṭāra vajrasattva; 
base text: 
, sira teki pinakahṛdayanta maṅke, vajrajñāna ikuṅ pinakahṛdayanta, pahenak tāmbĕkta.
 [.15] 
base text: 
 ka: bhaṭāra śrī vajrasattva muvah hana ri matanta maṅke, 
base text: 
, denira dumliṅakna panonta, mataṅnya pahabuṅah tāmbĕkta, 
base text: 
, dĕliṅakanta matanta, pahavās ta panonta ri saṅ hyaṅ maṇḍala.
 [.16] 
base text: 
 ka: vulat i saṅ hyaṅ maṇḍala, 
base text: 
, gavayakĕn taṅ śṛddha, hayva tan sagorava ri saṅ hyaṅ maṇḍala, 
base text: 
, apan kita  buddhakula maṅke, apan bhaṭāra hyaṅ buddha ṅaranta mĕne, 
base text: 
, tuvi sampun kṛtādhiṣṭhāna iki de saṅ sarvatathāgata, inajyan sinaṅaskāra rikaṅ sarvamantra.
 [.17] 
base text: 
 ka: aparĕk tekaṅ hayu ri kita, 
base text: 
, samaṅkana ikaṅ kasiddhyan abhimukha ikā kabeh, agya kapaṅguha denta; 
base text: 
, lĕkas ta umabhyāsa saṅ hyaṅ samaya, marapvan katĕmu ikaṅ kasiddhyan usĕn denta; 
base text: 
, gavayakan taṅ utsāha ri mantra japa pūjā usĕn, hayva hĕlĕmhĕlĕm, yathānyan kopalambha ikaṅ kasugatin irikeṅ ihajanma ṅūniveh dlāha.
 [.18] 
base text: 
 
base text: 
 kaliṅanya: pahenak tāmbĕkta, huvus hilaṅ ikaṅ ajñānapaṭala ri hatinta, binabadan de bhaṭāra śrī vajradhara 
base text: 
, kadyaṅgānnikanaṅ vvaṅ lara matan putikĕn, ramun matanya tinamvan ta ya de saṅ vedya cinĕlĕkan matanya, varas tekā matanya hĕniṅ, menak panonya vĕkasan ri hilaṅnikaṅ kavakamalādyupadravanya, maṅkana tekiṅ ajñānapaṭalanta an hilaṅ tutas, tan paśeṣa sampun binabadan de bhaṭāra, mataṅyar pahenak ta aṅĕnaṅĕnta, hayva saṅśaya.
 [.19] 
base text: 
 ka: pahavās denta umulati ikaṅ sarvadharma, tan hana pahinya lāvan māyā riṅ darpaṇa ry avakta vās ākārarūpanikanaṅ māyā riṅ darpaṇa, ndatan kavĕnaṅ ginamĕl, apan tan hana tattvanya; maṅkana tekiṅ sarvabhāva, ṅūniveh janmamānuṣa hetukakarma dumadyakĕn ike, mataṅnya kadi katon mātramātra, kintu tan hana tĕmĕntĕmĕn.
 [.20] 
base text: 
 ka: pahavās ta denta gumĕgö māyopamani sarvadharma; 
base text: 
, hayva ta puṅguṅ an nissvabhāva ikiṅ sarvabhāva; 
base text: 
, gavayakan taṅ kaparārthan usĕn, 
base text: 
, apan kita maṅke 
base text: 
 ṅaranta: anak bhaṭāra hyaṅ buddha, mataṅnyan hayva ta tan sārāmbĕk ata riṅ kuśalakarma, mvaṅ aṅiṅkiṅ parārtha.
 [.21] 
base text: 
 ka: pahenak tāṅĕnaṅĕnta, bhaṭāra vajrasattva miṅasthūla sira ri hatinta, bhaṭāra vajrasattva ṅarannira; 
base text: 
, śuddhasvabhāva sira, tan hana rāga, dveṣa, moha ri sira, tuvi ta pinakapradhāna saṅ sarvatathāgata sira, pinakahatinta sira maṅke, mārganiṅ puṇyajñānasambhāra kapaṅguha denta donira hana, hayva ta sandeha.
 [.22] 
base text: 
 ka: mĕne tamvayanta 
base text: 
, umindĕrakan dharmacakra bhaṭāra śrī vajradhara rikaṅ sarvasattva; 
base text: 
, kunaṅ deyanta hibĕki lyābi pĕnuhi teki daśadig anantaparyyanta sakalalokadhātu, kapva hibĕkananta dharmaśaṅkha ikā kabeh.
 [.23] 
base text: 
 ka: hayva kita vicikitsa, 
base text: 
, ikaṅ nissandeha atah ambĕkakanta, PRAKĀŚAYA MAHĀTULAṀ  
base text: 
, at pintonakna ike, saṅ hyaṅ mantranaya mahāyāna.
 [.24] 
base text: 
 ka: apan ikaṅ vvaṅ kadi kita huvus kṛtasaṅskāra ri bhaṭāra, gumave pūjā viśeṣa ri bhaṭāra hyaṅ buddha, 
base text: 
, ya ikā sinaṅgah sampun maveh upakāra ri bhaṭāra ṅaran ikaṅ vvaṅ maṅkana, 
base text: 
, kopakāran pva sira denta, rĕṇa tāmbĕknira, ya ta mataṅnya yatna rumakṣa kita ri rahina vĕṅi, sakvanta saparanta sagaventa, at kita kinayatnakĕn denira ri vruhnira an sampun kopakāran  denta, ya mataṅnya hayva vicikitsa, apan hana bhaṭāra śrī vajrasattva pinakātmarakṣanta sira.
 [.25] 
base text: 
 ka: nora gavai anuṅ tan kavĕnaṅa gavayanta yadyapin tribhuvanaduṣkara lviraniṅ karma, tan kavĕnaṅa ginave de saṅ hana riṅ svarga, manuṣya, pātāla, ikān maṅkana atiduṣkaranikaṅ karma kavĕnaṅ ikā ya ginave denta; 
base text: 
, ndan ikaṅ prajñā atah ambĕkakĕnanta, 
base text: 
, lāvan tan kahilaṅana atah kita irika nissandehacitta sadākāla; 
base text: 
, paribhogan taṅ pañca kāmaguṇa  denta, salvirniṅ kaviṣaya⟦n⟧ hayva pinilihan paribhogan kabeh denta, āpan don⟦n⟧i kadi kita sādhaka, ndan hayvatah tan pakāmbĕk ika nissaṅśaya.
 [.26] 
base text: 
 ka: kadyaṅgān bhaṭāra sikasa boddhisattva mahāsattvā hanāmbĕk tĕmĕn sira gumĕgö i saṅ hyaṅ mantranaya. ambĕk tĕmĕn ṅaranya: kumiṅkiṅa kaparārthān, tan kalepanāna deniṅ kleśa, tan kapalitana deniṅ rāga dveṣa moha.
 [.27] 
base text: 
  ka: hana vvaṅ dveṣa ri saṅ hya⟦ṅ⟧ samaya, melik ri  saṅ hyaṅ mantranaya; 
base text: 
, hana vvaṅ samayabhraṣṭāḥ vih sampun kṛtasamaya, manaḍah upadeśa, apa kunaṅ vaivartika ta ya vĕkasan? kinasampayan⟦n⟧ya ta saṅ guru, inumpĕtnya sira. 
base text: 
, ikaṅ vvaṅ maṅkana nāṅ samayadviṣṭa mvaṅ samayabhraṣṭa kinonakĕn ikā pĕjahana, tan patögvakna de bhaṭāra, 
base text: 
, yatanyan karakṣā śāsana bhaṭāra hyaṅ buddha, lāvan katvaṅana saṅ hyaṅ samaya, maṅkana phalanyan patyana ikaṅ samayavidveṣādi.
 [.28] 
base text: 
 ka: pakenak tāmbĕkta harah, sampun praviṣṭamaṇḍala  ṅaranta maṅke, tumama ri saṅ hyaṅ paramarahasya. kunaṅ deyanta pahavās vulatta rike saṅ hyaṅ maṇḍala, 
base text: 
, kita pva sampun tumama ri maṇḍala, vinarah ri lavālavanikaṅ rahasya, mataṅnya hilaṅa sakvehni pāpanta, alilaṅa kadi vinasĕhan, hilaṅ samūlonmūlita, 
base text: 
. pahenak tāmbĕkta, hayva saṅśaya.
 [.29] 
base text: 
 ka: kita tan vaivartikā, 
base text: 
, saṅka rikeṅ mantranaya, hilahila vvaṅ kadi kita vaivartika ri saṅ hyaṅ mārga, 
base text: 
, kunaṅ  ri sĕḍaṅnyat prayatna umabhyāsa saṅ hyaṅ mantra avās ikaṅ hayu kasiddhyan kapaṅguha denta, tan kavĕnaṅ inulahulah deniṅ māra tīrthikādi; 
base text: 
, mataṅnya pahenak tāmbĕkta, hayva sigasigun, tulusakĕn pratipattinteri saṅ hyaṅ mantra.
 [.30] 
base text: 
 ka: prayatna tah kita rumakṣa saṅ hyaṅ samaya, hayva tan eṅĕt i kuṇḍaṅ rahasyanatah sira denta, vruha ta kita rikaṅ yogya varahĕn ri saṅ hyaṅ samaya, hayva ta deny adhika kavvaṅanya, āmbĕknya, ulahnya, maryādanya, kunaṅ pva yan tuhutuhu śṛddhānya, acchedyābhedya ri saṅ hyaṅ mantra, irikā ta kitad varaha ya ri saṅ hyaṅ  rahasya; hayva saṅśaya, hayva kundulkundul umarahakĕn ri saṅ hyaṅ samaya rikāṅ adhimuktikasattva, 
base text: 
, āpan sampun kita kṛtānujñāta de saṅ sarvatathāgata, inanumoda de bhaṭāra umintonakna saṅ hyaṅ samaya, 
base text: 
, kita iko katibān anujñāta bhaṭāra, sumiddhākna sapakon saṅ sarvatathāgata.
 [.31] 
base text: 
 ka: saṅ hyaṅ bodhicitta tan tiṅgalakna denta; bodhicitta ṅa: 
base text: 
, saṅ hyaṅ vajra sira bodhicitta ṅaranira lāvan saṅ hyaṅ mudrā, 
base text: 
, denikā kāraṇan saṅ hyaṅ vajra lāvan  mudrā, 
base text: 
, hyaṅ buddha kita dlāha, kasākṣātkṛta ikaṅ kalĕpasĕn denta, ri sĕḍaṅnyat prayatna ri saṅ hyaṅ vajra ghaṇṭā mvaṅ mudrā. 
 [.32] 
base text: 
 ka: tan tulaka saṅ hyaṅ saddharma, 
base text: 
, lāvan tan tiṅgalakna sira, 
base text: 
, tan dadi vvaṅ kadi kita umivāraṇe saṅ hyaṅ saddharma, saṅka riṅ ajñāna lāvan kamohan, mataṅnyan hayva maṅkana, laraṅan ikaṅ vvaṅ mantranaya mahāyānānuyāyī, umivāraṇa saṅ hyaṅ sūtrānta.
 [.33] 
base text: 
  ka: paṭavarikāvakta, svakāyanirapekṣataḥ kita, hayva tṛṣṇa riṅ avak, 
base text: 
, hayva pinisakitan riṅ tapa, hayva vineh gumavayakan kavĕnaṅnya, 
base text: 
, yathāsukhātah lvirantat gavayaknaṅ bodhimārga, 
base text: 
, hayva gyā hyaṅ buddha kita dlāha.
 [.34] 
base text: 
 ka: saṅ hyaṅ vajra, ghaṇṭā mvaṅ mudrā hayva kari sira denta, sakvanta, saparanta, kuṇḍaṅanta sira, ĀCĀRYO NĀVAMANTAVYAḤ, lāvan ta veh tan gavayaknaṅ gurudrohaka, tan vĕnaṅ ikā vvaṅ avamāna ri ḍaṅ ācārya, mataṅnyan tan kāvamānana sira denta, 
base text: 
, sarvabuddhasama sira, paḍa lāvan bhaṭāra hyaṅ buddha kabeh.
 [.35] 
base text: 
 ka: apan ikaṅ vvaṅ avajñā, avamāna, masampe guru, sa 
base text: 
, ya ikā mulih riṅ naraka, tibā riṅ kavah saṅ yama, pinakahitipniṅ tāmragomukha; maṅkana pāpaniṅ vvaṅ avamāna maguru.
 [.36] 
base text: 
 ka: hayva tan prayatna maguru, yadyapi, 
base text: 
, ika gurunta tan katona hayunira guṇanira denta, ikan samaṅkana, 
base text: 
,  tan avamāna ta kita ri sira, āpan mahāpāpa mahāduhkha ikaṅ tan atvaṅ maguru, mataṅnya varaprayatna tah ri kavyāpāra saṅ guru.
 [.37] 
base text: 
 ka: hayva kaluban kita gumavayakna saṅ hyaṅ samaya, 
base text: 
, lāvan śāśvata kita gumavayaknaṅ tathāgatapūjā, 
base text: 
, nityaśa kita gumavayakĕn guruśuśrūṣā, umyāpāra saṅ guru, 
base text: 
, apayapan sarvatathāgatasama saṅ guru ṅaranira, mataṅyan sira pagavayaknanta kaśuśrūṣā
 [.38] 
base text: 
  ka: apan ikaṅ vvaṅ kadi kita gumavayakĕn ikaṅ guruśuśrūṣā, maveh upahārādi ri ḍaṅ guru, yeka paṅipuk dānasambhāra ri bhaṭāra hyaṅ buddha ṅaranya, 
base text: 
, ya sambhandhanyan katĕmu ikaṅ puṇyasambhāra, 
base text: 
, ri kapaṅguhan ikaṅ puṇyasambhāra, ya dumeh rikaṅ kasiddhyan sulabha ri kita, ri prayatnanta rika guruśuśrūṣā.
 [.39] 
base text: 
 ka: hurip tuvi tinarimakan ri ḍaṅ guru, gumavaya kabyāpāranira donya, 
base text: 
, āstām ikaṅ anak rabi inarpaṇākĕn ikā kabeh i bharāla guru, dāsabhūtā, hulunanira umyāpāra ri sira pakĕnanya, 
base text: 
, hayva ta vinuvus ikaṅ dṛvya ṅaranya, kadyāṅganiṅ mās maṇik dodot pirak pinūjākĕnn ikā kabeh i ḍaṅ guru.
 [.40] 
base text: 
 ka: apann ikaṅ kahyaṅbuddhan atyanta paramadurlabha kĕtekā, yadyapin 
base text: 
, lāvasaniṅ vvaṅ gumavayaknaṅ kuśalamūla dānapāramitādi sumādhyaṅ kahyaṅbuddhan, ikān maṅkana tan niyata kapaṅguha, saṅka ri durlabhanikaṅ kalĕpasan ṅaranya,  
base text: 
, ikaṅ kahyaṅbuddhan yateka vinehakan de bharāla guru irikeṅ janmanta maṅke, ṅhiṅ hīṅanan i göṅny anugrahanire kita, mataṅnya tan halaṅ tan luṇḍu tan vĕlaṅ vĕlutĕn aṅĕnaṅĕnta an pūjākĕn huripta mvaṅ anak rabinta ri ḍaṅ guru.
 [.41] 
base text: 
 
base text: 
: an pakaśaraṇa saṅ hyaṅ samaya, 
base text: 
: āpan avak hyaṅ buddha kita maṅke usĕn, karatalavyavasthita, ikaṅ kahyaṅbuddhān ri kita, kāgĕm kamuṣṭi ikaṅ kalĕpasĕn denta.
 [.42] 
base text: 
 ka: pahenak tāmbĕkta, sampun kṛtābhiṣeka kita de saṅ sarvatathāgata lāvan saṅ sarvatathāgatī; ṅaran ikaṅ abhiṣeka tinarimanta: cakravartyabhiṣeka ṅaranya.
 [.43] 
base text: 
 ka: avās alahnikaṅ mārakarma denta, 
base text: 
, niyata ikā nirvāṇapura katĕkan denta maṅke, 
base text: 
, kapaṅguha niyatanikaṅ kamokṣan denta ri janmanta maṅke, 
base text: 
: pahenak tāṅĕnaṅĕnta, hayva saṅśaya.
 [.44] 
base text: 
 ka: mataṅnya tulusakĕnta śṛddhānta, pahapagĕh ta manahta, makamārga saṅ hyaṅ mantranaya mahāyāna, 
base text: 
, atikāsta rumakṣa saṅ hyaṅ samaya, āpan sira vĕnaṅ umehakan ikaṅ anuttarasukha, 
base text: 
, āpan ikeṅ janma manuṣya ṅaranya, akĕḍik sukhanya; yathānyat paṅguhakna kahyaṅbuddhan, paḍā lāvan saṅ sarvatathāgata, mataṅnyan lĕkasa umabhyāsa saṅ hyaṅ samaya, gumavayakna saṅ hyaṅ mantranaya mahāyāna, hayva ta pramāda kita, kayatnakan tĕmĕntĕmĕn, yathānyan sulabha ikaṅ kasiddhyan kapaṅguha denta.
 
colophon: iti saṅ hyaṅ kamahāyānan mantranaya samāpta.  translation : 
[.1]
 commentary : 
[.1]
 bibliography : 
 [.1]Andrew Ollett converted the text to TEI format (2018). Axelle Janiak converted the result to DHARMA format (2024).
      