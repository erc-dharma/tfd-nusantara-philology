The Aṣṭādaśavyavahāra. Digital Critical Edition of and Old Javanese Juridical Text edited by Arlo Griffiths, Timothy Lubin & Nurmalia Habibah
Witnesses:
msL882: Perpustakaan Nasional Republik Indonesia, Jakarta, L882

Current Version: draft, 2023-05-29Z
Still in progress – do not quote without permission.
Arlo Griffiths, Timothy Lubin & Nurmalia Habibah.
   
invocation: avighnam astu.  
chapter 1: 
  [1.1]nihan aṣṭādaśavyavahāra kavruhakəna de saṅ mahyun a(ṅ)gəlarakəna vyavahāravicchedana, ndya ta lvirnira, pinakādi, r̥ṇa, ṅa, (hutaṅ) 1, adānam, tan kavehanya, 2, nikṣepa, ṅa, dr̥vya tinitipakən, 3,([...]), matuku, 12, vikraya, madol, 13, anuśaya, ṅa, kolihanya, 14, svāmipāla, ṅa, maṅvan, 15, sīmāvivāda ṅaran, marəbut sīma, 16, pāruṣya ([...]) steya, ṅa, maliṅ, balaṅ, sahasā, ṅa, strīsaṁgrahaṇa, ([...],) 17, strīpuṁdharma([...],) vibhāga, ṅa, tadin, 19, dyūtamāhvānam, ṅa, totohan, prāṇi, 20.
   [1.2]muvah aṣṭaduṣṭa, lvirnya, hiṁsaka, amatyani, codakah, ṅa, akon amatyani, bhektah, ṅa, aṅanini, bhojyakah, maveh paṅaniṅ duṣṭa, sahacārakah, ṅa, sadulur lavan duṣṭa, prītikah, ṅa, samitra lavan duṣṭa, sthānadah, ṅa, makasthānaniṅ duṣṭa, trātah, ṅa, matuluṅ duṣṭa, yekāṣṭaduṣṭa smr̥tah, katuturən.
   [1.3]mvah ikaṅ duṣṭa traya, pati doṣanya, yapvan marəp mahuripa, *masoka ḍaṇḍa, 40000, riṅ tuṅgal-tuṅgal, apan svātmaduṣṭa, ṅa.
 [1.4]mvah ikaṅ duṣṭa lima, ṅa, ḍaṇḍa, 20000, riṅ tuṅgal-tuṅgal, i katəmvan deniṅ sākṣi.
  [1.5]mvah aṣṭacorah, ṅa, kartā, ṅa, lumkas maliṅ, kārayitā, ṅa, saholih lavan maliṅ, nirdeṣṭā, ṅa, atuḍuh mārgoṅgva riṅ maliṅ, sthānadah, ṅa, maveh uṅgvanya, śakhi, ṅa, samitra lavan maliṅ, jñātā, ṅa, vruh, trātā, ṅa, matuluṅ maliṅ, goptā, ṅa, maniṅidakən maliṅ, yekā ta tuturaniṅ aṣṭacorah.
  [1.6]mvah ikaṅ kartā kārayitā, təkanya lamun sahacihna sopakāraniṅ maliṅ patyana ika, sanak rabinya, dr̥vyanya, akukuda pasuk paḍaləm de saṅ prabhu. mvah sanak rabiniṅ kārayitā, ika tan vənaṅ kukudən, ḍaṇḍanən, 10000, riṅ tuṅgal-tuṅgal, lamun samakāryanya jarahən kukudən sanak bhāryā mvaṅ sadr̥vyanya.
 [1.7]mvah ikaṅ ṣaṭcorah, ḍaṇḍa, 20000, sanak rabinya tan yogya ḍaṇḍanən. kunaṅ yan marakṣa, matuluṅ, maṅakvakən, ma†ñ†iṅidakən, ḍaṇḍa, 40000. kunaṅ yan jñātā, ikaṅ vruh yan maliṅ, śaka, mənəṅ tan maṅakvakən maliṅ, ḍaṇḍa, 20000. kunaṅ yan luput saṅkerika tan ḍaṇḍanən.
  
dyad :  
base text: 
  [.1]ka, dr̥vya ikaṅ saṅkeṅ rundahniṅ deśa, kanimitan praṅ katiṅgal ikaṅ deśadr̥vya, tinitipakən salviranya, paśu kunaṅ, dr̥vya pinet iṅ taskāra maliṅ, dr̥vya pinet de saṅ prabhū, katunv iṅ apūy, dr̥vya keli riṅ ve, kahələm kunaṅ, ika ta sahacihna, tan yogya katəmpuhanā riṅ panaṅgapi, titipan kaləbu riṅ pañcasaḍaraṇa, ṅa. bhedanya, yan hikaṅ prihyan avak vnaṅ katəmpuhanā de saṅ matuvava.

 
dyad :  
base text: 
 [.1]mvah vvaṅ sahaśa riṅ sthavarā, ṅa, kayukayu, riṅ paśu sakalviranya, sahaśa riṅ vvaṅ, kaniṣṭamaddhyahuttamā, riṅ kayu candana, ḍaṇḍa, 20000, yan kayu lis makadi kayu makaraniṅ taman, dharma, kadyaṅganiṅ nāgaśari, aśoka, campaka, bhākula, ḍaṇḍa, 10000, yan kayu samanya, ḍaṇḍa, 5000, mvah sahaśa riṅ sudra paśu, ṅa, hasu, celeṅ, vaḍus, 5000, yan maddhya paśu sinahaśa, kbo sapi, yan palunən, gitikən, praṅən, sudukən, sahaśanən petən, ḍaṇḍa, 10000, yan sahaśa riṅ utama paśu, gajah hajaran, ḍaṇḍa, 20000, yan sahaśa mraṅa, hanuduk hamalu, mvaṅ haṅgiti śudra, haṅhiṅṅ ūttama deniṅ tavuhanya, śinahaśa śirahnya, 10000, sor iṅ təṅgək, 5000, sor iṅ haṅga, 2000, sahaśa riṅ kavuha sirahnya, riṅ kavulaniṅ sudra, kavulaniṅ kavula, 5000, havate, 2000, sukune, 1000, yan brahmāṇa, kṣatriya, veṣya, riṅ śirah, 20000, sor iṅ təṅgək, 10000, riṅ pupu riṅ vtis, 5000 || 0 || 
 
 
dyad :  
base text: 
 [.1]mvah panahasanya, riṅ sañjata, riṅ vatu riṅ kayu, riṅ aṣṭi ṅaran baluṅ, riṅ rvi, haṅgəbug [i.e., aṅguvug], hanampəki bhayu, hanuləd iṅ hagni, hanpak, handupak, hanavut, iti panibanya ||

 
dyad :  
base text: 
 [.1]duhkaṁ, ṅa, halaran, raktaṁ, ṅa, mtu rah, branā, ṅa, kanin, bhaṅga ṅaran tikəl, cedana, ṅa , pgat, bedana, blah ḍaḍa, vada, mati, yan riṅ vvaṅ, yan riṅ paśu, maṅkana panahasanya, iti ḍaṇḍaparuṣya liṅ iṅ sāstra || 0 || vvaṅ maṅluputakən || 0 || mvah kaṅiṅaran sadatatayi, viṣaḍa, haṅracun, aghniḍa, hanunvani, strodr̥kakāra, aṅamūk, atarvvana, aga gave, hanluh, rajipisuna, hamiśuṇanakən si ratu, daratikrama, amuṅpaṅ strī, daratikramakāra, ṅa || 0 || hika ta patyanana liṅniṅ sāstra || 
 
  [.1]mvaṅ vvaṅ maṅluputakən patiniṅ hatatayi, ḍaṇḍa, 40000,, 0,, ajñā nāth acire kale, gantuneva, na ḍaṇḍayet, ajñānat cirasambaṣe, pūrvvaḍaṇḍa , m avapnuyat || ikaṅ vvaṅ sapocapan lavan duṣṭa, saṅkeṅ tan vruhnya yan duṣṭa, hakire kale, tan alavas ikā denya sapocapan, handaṇḍakən ikā riṅ saṅka pisan || 
 [.2]kūnaṅ hikaṅ vvaṅ yan socapan lavan duṣṭa, saṅkeṅ tan vruhnya, cirasambaṣe, malavas denya sapocapan, pūrvvaḍaṇḍa pinaṅguhnya, 5- [4v2]000 || 0 ||
 [.3]mvah hutaṅ tan kaliliranā deniṅ putra, hutaṅ tan paputra, hutaṅ to⌈tohan, śeṣaḍaṇḍa, hutaṅ tukon, hutaṅ sajə̄ṅ || pariputeśu ddhānyesu, sakamulaphaleśu cā, ni- [4v3] ranvaye śataṁ ḍaṇḍaṁ, sarnvaye [i.e. sānvaye ’r]ddhaśataṁ damaṁ [= MDh 8.331] || ikaṅ ḍanya, taləs, pinahayu rinākṣa, pinagər tinuṅgu, hiṅalap iṅ vvaṅ kalarahina, yan kalapa, vovohan, pucaṅ, sekət pa [4v4] nadoṣanya, 1000, yan tan rinakṣa, tan tinuṅgu, satapaṇa ḍaṇḍa, 2000,, linokikansa deniṅ amet ||
 [.4]kunaṅ kalaratri pametnya, yogya patyananā, maliṅ, ṅa || puspesu harite janye, śakamulatasibr̥śu, halpeṣu pariputaṣu, ḍaṇḍa syat pañcakr̥ṣṇalam [~ MDh 8.330; ms Lo2: svalpeṣva-] || mvah vvaṅ hametanəmaniṅ len, kambaṅ, gaṅan lambayuṅ, taləs, kelor, hakḍik tan pinagər, ḍaṇḍa limaṅ sagamās || aḍi saṁma valadanaṁ, nikṣepopanibhih striyah, rajasvaṁ śrotiyasvañ ca, sopabhogena jiyyate [~ MDh 8.149, known var in d] || ka, aḍisaṁma, harthaniṅ rare, dr̥vya patitipan, panibhih, dr̥vya saṅ prabhū, dr̥vyaniṅ strī patibrata, tan vənaṅ buktinəniṅ len, tan vnaṅ hilaṅa ||
 [.5] mvah hana vvaṅ hanomah-nomah, vuvusnya srah vlyan, rabi tāyeṅ len, tan vehakəna tmuha lavan kaṅ sinomahnya, mvaṅ pirakənya tan vehakəna, pirak tiniṅgalan, ṅa || mvah hana vvaṅ hanomah-⌈nomah, huvusnya srah vlyan, katnu tekaṅ strī sinomahnya, riṅ səṇḍaṅ, riṅ kubvaṇ, pinkulnya tekaṅ strī sinomahnya, yan āna vvaṅ maṅkana, kumbur patavan-tavanya, ṅa, ḍaṇḍanya t:hər tan təmvakəna, tukonya tan vehakənya || 0 ||
 [.6] dvajahr̥ttha bhūktidasah, matr̥jakritādatrimah, paitr̥ko ḍaṇḍadaśa [5v2] tru, saptetat masayonayah [~ MDh 8.415] || ka, panaṅkaniṅ kavulā, tavan, kavula saṅ(k)e pinaṅan, krita, ulihiṅ anuku, datrimah, ṅa, kavula paveveh, saṅke bapa, saṅke ibu, ḍaṇḍana [5v3] śa, ṅa || mvaṅ vvaṅ āṅisiṅi rajamārga, riṅ pkən kunaṅ, ri sḍəṅiṅ tanānaḍinya, hika ta (ma)ḍaṇḍa rvaṅ paṇa, 40, amedya tahinya, konən br̥sihana || danyaṁ daśabhyah kumbebhyah, harate yyada [5v4] kaṁ vadah, śeṣe py ekadaśaguṇam, mūlyat ḍaṇḍam prakalphavet [~ MDh 8.320] || vvaṅ amet pari kala rahina, makahiṅan sapuluh ciṅ, piṅsavlasakəna pari kaṅ hinalapnya, ḍaṇḍanya, yen ləvi  [6r1] h sakiṅ sapuluh ciṅ, ḍaṇḍa pati ||
 [.7]mvah vvaṅ maṅiduni, manampətiṅ tai, maṅiḍətakəniṅ tai, manudukakəniṅ tai, manunḍuṅhakəniṅ tai, maṅḍədəl, ḍaṇḍa, 5000, pratamasahasā, ṅa, || ka, [6r2] vvaṅ malapa dr̥veniṅ kulaḍara riṅ pkən, yan mās, salaka, yan dodot, yan ləviha saṅkeṅ satus paṅajinya, patyanā || yan kuraṅ saṅkeṅ paṅaji satus, piṅsavlasakəna paṅajinya, kaṅ denpe [6r3] t ḍaṇḍanya ||
 [.8] sataṁ brahmāṇaṁm akruṣya, kṣatriya ḍaṇḍam ahartti, veṣyah dvārddhasahi de va, sudran ta vadam ahārtthih [MDh 8.267] || ka, kṣatriya maṅuman-uman brahmāṇa, ḍaṇḍa, 2000,, 0 ,, veśya maṅuman-u- [6r4] man brahmāṇa, pati doṣanya ||
 [.9]pañcaṣyat brahmāṇe ḍaṇḍa, kṣatriyasyanisañjane, veṣye syatḍ arddhāpañcasyat, sudre dvaḍaśino damah, [MDh 8.268] vesyekṣatriyayoh su ⌈-  [6v1] dre, vipe kṣatraveṣyaralah [~ cd of stanza interpolated after MDh 8.268] || ka, kṣatriya maṅuman-uman veṣya, ḍaṇḍa, 1000,, yan samavarṇna, brahmāṇa paḍa brahmāṇa, kṣatriya paḍa kṣatriya, veṣya paḍa veṣya, sudra pa- [6v2] ḍa sudra, maṅuman-uman inumanan, ḍaṇḍa, 240,, yan asaṅət paṅuman-umane, maruṣyani śabda, haṅavakən saruhurniṅ guluṅ ūttamaṅgā, patyananā kalanyañapalani śabda,, 0 ,,
 [.10][6v3] dasivinalayan sthanat, yo narah dviguṇaṁ r̥ṇaṁ, karmasaṅkyadade śreṣta, sthe ⌈ neti dviguṇotamaṁ || mvah vvaṅ maṅiṅgatakən dasi, saṅkeṅ sthananiṅ tuvanya, maveha hutaṅiṅ ḍasi maṅləpih, mvah [6v4] maveha pagaveniṅ ḍasi riṅ tuvvanya, huvus maṅkanā ḍaṇḍa dviguṇottama, 40000,,
 [.11] ḍasah va bhr̥takah svami, coditah, kalane hatah, bhr̥takasya paləm danyat, mr̥karaṇa  [7r1] vicarayet || daśa haṅalap upah hamane kalapa, sakalviranya, tiba pvā ya, yan matiya, upahane vehakəna riṅ paṅeranya, tan vicaranikā, yan aṅalap upah mareṅ durade- [7r2] śa, sinimbatiṅ kalanā, riṅ mārga riṅ paran, upahanya pamuruhnya, vehakəna riṅ tuhanya, tan vicaranikā ||
 [.12]sasyavapi r̥ṇaṁ rənat, paninamūtamārghnikah, pañcaguṇaṁ, jñātida- [7r3] ṭo, kūryat daśāgunottamaṁ || vvaṅ manunvani pari riṅ savah, maveha mulyaniṅ pari, pañcaguṇa, mvaṅ avehagnisanta riṅ saṅ madr̥ve pari katunvan, daśāguṇotamaṁ kūryat , 2 [7r4] 0000 ||
 [.13]rənikasya tu, putrañ ca, r̥ṇañ ceva, hared api, visage rəvis cedene, karmatyakumbikah ḍani || ikaṅ hanakəniṅ tadin, vnaṅ kumalilirana hutaṅ ||
 [.14]hasdanitanaṁ, sa  [7v1] ndata, sanditanañca, mokṣakah dagagvatha tanaprapta, syat, corakadyadyat kivaṁ || hana vvaṅ manalyani vvaṅ tan yogya talyanana, muvah hana vvaṅ haṅuvakakən kuṅkuṅan, yogya ku- [7v2] ṅkuṅən deniṅ kaduṣṭanya, yan ana vvaṅ maṅkana, ḍaṇḍa sadoṣaniṅ corah ||
 [.15]kr̥te sārvve pitah kanya, pare tasmin prayaccati, sarvva dviguṇikaṅ ḍaṇḍaṁ, sahasadvakaṅm ūtamaṁ || ka, bapaniṅ ka- [7v3] nya huvus aṅalap vlyan, sanakənya pinalakyakəniṅ len, ika ta maṅsulakəna vlyanya handviguṇa, mvaṅ ḍaṇḍa dvigunottama, 40000 || 0 ||
 [.16]daśaniragasahanyat, tat r̥ṇakaṁ da- [7v4] dyadvakaṁ, catūrśataṁ, kroḍan śreṣṭa, savakrayavisarjjanat || ka, vvaṅ hamatyaniṅ kavulaniṅ vvaṅ nirdoṣa, manavuranaṅ hutaṅniṅ daśi maṅləvih, riṅ paṅeraniṅ dasi pinatyan, mvaṅ ave-  [8r1] ha savakraya, catūrsata, 8000,, 0,, 
 [.17]vatamanadvikaṁ dr̥vyaṁ, suvarṇnarajatan danat, dvigunaṁ laṅgayet hr̥tva, na punah vuddirākṣate || riṅ mahutaṅ māsalakā, hanavura dviguṇa juga ||
 [.18][8r2] kanyavigiṣanajati, nā kiñ cit, vapi ḍaṇḍayet, jaghaṇaṁ bhajataṁ vakaṁ, niyataṁ vasayat, hr̥tat || kanyaṅuṅguhi tan yogya ḍaṇḍa de saṅ prabhū, yan maṅuṅgahi vvaṅ sor, tanyo⟦na⟧gya ⌈- [8r3] vehənirā, ḍaṇḍa de saṅ prabhū dviguṇottama ||
 [.19]asubhakaryavalan tu, kūryatayuh hi , ḍapayat, tanājñātadikarye tu, na doṣodāś catūrdaśa || ka, rare tanāñcikūlahe, makahiṅa- [8r4] n vayahnya, tan kna riṅ doṣa, patbəlas tahun hiṅanya ||
 [.20]kunəṅ sasaṇḍanu⟦⌈⟧lun, pañavarṣapramanā, yan livat sakeṅ limaṅ tahun, mari saṇḍa, kadolaniṅ hulun, ṅa, tan vnaṅ tekāpala  [8v1] tunən, sahuranya, hutaṅniṅ saṇḍa ||
 [.21]kunəṅ sasaṇaniṅ vnaṅ-vnaṅ sinaṇḍakən, kbo sapi kunaṅ, tluṅ tahun lavasnya, yan hana kanak pva kajəro sakiṅ tluṅ tahun, ikaṅ manaṇḍakən maṅalap hanakənya, sahananya [8v2] , kunaṅ pva yan livat sakiṅ tluṅ tahun, ikaṅ manaṇḍa maṅalap hanakənya, mari saṇḍa, ṅa, lələb ika yan maṅkana, liṅniṅ śāstra ||
 [.22]kunaṅ saśaṇaniṅ sasaṇḍan bhūṣaṇa-vastrā, rvaṅ tahun lavasnya, yan livat sakeṅ rvaṅ ta- [8v3] hun mari saṇḍa ikā, ikaṅ manaṇḍa pramana, lələb ika yan maṅkanā ||
 [.23]mvah hana vvaṅ manaṇḍakən hulun, miṅgat pva ya sakeṅ pasaṇḍan, hikaṅ manaṇḍakən manahurana hutaṅnya || mvah hana pva ya hulun maṅi- [8v4] laṅakən dr̥vyaniṅ paṅeranya, maṅr̥rəməta kunaṅ, tambəhakəna hutaṅnya, ṣarəganya , maṅkana liṅniṅ śāstra || mvah hana vvaṅ manaṇḍakən daśa-daśi kunaṅ, sadutakaṅ daśa-dasi, ri vkasan vinalat, maṅkana liṅ-  [9r1] niṅ sāstra ||
 [.24]guru, pva va, pitradeva, brahmāṇā, vva, bahuśrutaṁ, atatayinampayanti, anyadeva vicarayat [MDh 8.350],, nr̥pa saṅ ratu, hamatyananatatayi, yan guru, yan rare, yan vr̥ḍah, yan brahma- [9r2] ṇā, yan bahuśruti, biṣāṅaji, patyanana huga tan pavicara || 0 ||
 [.25]ḍaṇḍanya, aḍaṇḍayan rajā, ḍaṇḍyaṇ ḍai, vasy aḍaṇḍayan, ayaśo mahad apnoti, narakañ ceva gacati [MDh 8.128] || saṅ ratu [9r3] hayva duməṇḍa riṅ tan yogya ḍaṇḍanən saṅke liṅniṅ hagamā, ikaṅ yogya hāḍaṇḍanən saṅkeṅ hagama yan dinaṇḍa, dūryaśā saṅ ratu yan maṅkanā, an kalivatiṅ naraka ||
 [.26]yan kiñcit, daśā[9r4]varṣani, agnido prekṣate, dani, bhūjapamaṇaṁ pare tuṣṇaṁ, na śa talabdam ahārtti [MDh 8.147] || yan dr̥vyāsavaka riṅ dr̥vya, hana riṅ saṇḍiṅ, ikaṅ dr̥vya binuktiniṅ len, makahiṅa-  [9v1] n āsapuluh tahun, ikaṅ madr̥vya tuṣṭi ṅaranya mnəṅ, yan yogya kilalanikaṅ dr̥vya yan maṅkana hilaṅ ||
 [.27]darṣaṇāpratibhaveṣya, vidir yyat pūrvvacoditah, ḍanapratibhuhvi prete [9v2] , dayatne vapi ḍapayet [MDh 8.160] || mvah vvaṅ maṅandəlakən kasahuraniṅ hutaṅ iṅ len, danapratibhuh, yan mati tikaṅ maṅandəlakən, tan vnaṅ hanakənya tagihən deniṅ praḍanā, tan vnaṅ yatika tu- [9v3] musā liṅniṅ hagamā sāstra ||
 [.28]mvah vaṅ maṅandəlakən maṅaku tan iṅgatanikaṅ vvaṅ darṣaṇāpratibhūh, ṅa, kabvatanā vtuhaniṅ vvaṅ iṅandəlakən, yan tinən pva deniṅ hapihutaṅ, maṅlya yan tan mətu vvaṅ, [9v4] kaṅṅ iṅandəlakən, ikāṅ haṅandəlakən hanahura hutaṅ riṅ praḍana, arththanya devek sahurakəna, maṅkanā liṅniṅ śāstra || mvah hana vvaṅ hapihutaṅ, malavas pva yan tan tinagih, gnəp tahu-  [10r1] nya, 10, tan panagih, hatəhərrikaṅ ahutaṅ halavas sthitihaneṅ saṇḍiṅnya, umnəṅ juga ya tan panagih pisan, makanimitta madanya, ri vkasan pva managih livat sakeṅ tahunya, [10r2] 10, tan vnaṅ sahurən vr̥ddhi, manahurā rəṇāmula, sakavit, ṅa, yan sahapramaṇa, maṅkanā liṅniṅ sāstra || hana vvaṅ hambukti patuvava, makanimitta valat, maṅəlyanana patuvava, [10r3] kaṅ bhinūktinya, mulihan dviguṇa, hatəhər rika ḍaṇḍa de saṅ prabhu, utamasahasa, 20000, liṅniṅ sāstra, kunaṅ vvaṅ hambukti saṇḍa, makanimita valat, haṅəlyanana samulyaniṅ saṇḍa, han dviguṇa [10r4] , mulihaməpəs, maliṅ saṇḍa, ṅa, ḍaṇḍa de saṅ prabhu utamaḍaṇḍa, 20000, ikaṅ manaṇḍakən manahura hutaṅ sakalantaraniṅ manaṇḍa, maṅkana liṅṅiṅ sāstra || kunaṅ vvaṅṅ apihutaṅ tan papa  [10v1] tra, tan pasaṇā, vnaṅ tekaṅ mahutaṅ manahurana, yan paḍa jivanya, yan mati salah tuṅgal, ikaṅṅ anakiṅ mati tan vnaṅ manahurā, tan vnaṅ tagihən deniṅ hanakiṅ mapihutaṅ || mvah ha- [10v2] na stri mahutaṅ prihavak, binuktinya sekalavan lakinya tan pānak ta ya, kari lakinya mahurip, lakinya juga manahurana hutaṅnya || kunaṅ hikaṅ matuvava riṅ vvaṅ kraṅan, matuvava [10v3] riṅ vvaṅ anəluh, mati tekaṅ matuvava, tan palakunənikā, manupatipaṅakiṅ, ṅa, liṅṅiṅ sāstrā || mvah vvaṅ hanagih pihutaṅnya, paṅalapvekaṅ bhūmi, maṅalap stri, maṅalap hanakiṅ [10v4] mahutaṅ, makanimitta valat paṅalapnya, tan sukaniṅ mahutaṅ, hinalapnya pva ya salah tuṅgal, huvus tan sinahur teka pihutaṅnya, atəhər muliha tikaṅ hinalapnya, makanimi-  [11r1] tta n pavehniṅ mahutaṅ || mvah hana yapva vvaṅ mapihutaṅ, maṅalapva ya dr̥vyaniṅ mahutaṅ, sakalviraniṅ mahutaṅ, kbo sapi paśu kunaṅ, hinalapnya, tan paveha pitovinika mahutaṅ, [11r2] vnaṅṅ ika maṅalapa, yan alit pva ya mulyaniṅ hinalapnya sakiṅ pihutaṅnya, hapuhaka hutaṅ ṅaranya, yan paḍa mulyanya lavan pihutaṅnya, halapən deniṅ mahutaṅ, yan tan paveh hi- [11r3] kaṅ mapihutaṅ, ḍaṇḍa de saṅ prabhu, 20000, t:hər ika huvus apihutaṅnya, hudalən asahinalatnya, makanimitta tan pavehnya ||
 [.29]tvakbedakah śakaṁ ḍaṇḍyah, coditasya daśa- [11r4] nakah, maṅsebeḍa tu saniskan, pravaṣyah tv astibedakah [~ MDh 8.284] || ka, blahniṅ kulit, katon rahnya, r:vaṅ ivu patibā jampi, blah livat iṅ ḍagiṅ, baluṅ, nəm paha patibā jampi  [11v1] piṇḍa, 9600,, muvah vvaṅ ṅalapa saṇḍa, vvaṅ ṅalapatuvavan, tan pamvitiṅ patuvavan, yan saṇḍa tan pamvitiṅ manaṇḍa, pinet prihavak iṅ amaliṅ patitipan, rumahiṅ manaṇḍa kunəṅ, [11v2] ḍapyah prattamasahasa, maveha ḍaṇḍa, 5000 || pita, matha, suhrat, brata, bhārya, putra, purohitta, nāḍaṇḍye, raja, haṣṭi ṣyat, yah svadharma na tistati [~ MDh 8.335] | ka, pita, ṅa, bapa, [11v3] matha, ṅa, ibu, suhr̥t, ṅa, mitra, brata, ṅa, sanak, bhārya, ṅa, stri, putra , ṅa, hanak, purohitta, ṅa, brahmāṇā, tan daņḍanika de saṅ prabhu || kunəṅ rehiṅ tripramaṇā, sākṣi, [11v4] likita, bhūkti, kunəṅ ika śākṣi r:vā, i likita bhūkti, yeka ləvih tmən ikaṅ mr̥maṇā r:vā, maṅkana liṅiṅ sāstra || kunaṅ hikaṅ supatra, tulisakəna, i śakā, maśā, titi, triva-  [12r1] ra, śākṣi, bhūkti, ikā ta supatra haranya, tulisakəna deniṅ mapihutaṅ, riṅ harəpiṅ mahutaṅ, marapvan tan evəh pihutaṅnya, liṅiṅ sāstra || muvah hana vvaṅ maṅasi patuvavā, kaprama- [12r2] ṇan ta yan tinuvavān, ikā ta vvaṅ maṅkana, ḍaṇḍanya tan samaḍaṇḍa, ṅa, ikā ḍaṇḍa paḍa-paḍa lāvan mulyaniṅ patuvavā, ikaṅ tan inakunya, atəhər mulihan dviguṇā, liṅniṅ sāstra [12r3] || kunaṅ ikaṅ hamalaku patuvavā, haliñok ika yan matuvavā, tan ānaniṅ pramaṇānya, ikā ta vvaṅ maṅkanā, ḍaṇḍanikā, sa, tan samaḍaṇḍa, ṅa, paḍa-paḍa salavan mulya [12r4] patuvavān pinalakūnya, ḍaṇḍanya, hatəhər havehan dviguṇā, ikaṅ hinakunya yan patuvavan, maṅkanā liṅiṅ śāstra || hana vvaṅ maṅasi hutaṅ, kapramaṇān ta yan āhu-  [12v1] taṅ, maṅakvakən tan pahutaṅ, hadva ta ya tan pahutaṅ, makanimitta hananiṅ yan mahutaṅ, ikaṅ vvaṅ maṅkana, ḍaṇḍa teka de saṅ prabhu, ḍaṇḍahan dviguṇā ləvihakənāguṅiṅ hutaṅnya, atəhər ha- [12v2] nahura hutaṅ, maṅləvih riṅ mapihutaṅ, tan sadu, adharma, ṅa || muvah hana vvaṅ tan papihutaṅ, tan ānaniṅ pramaṇanya yan mahutaṅ, hadva riṅ hujarnya, yan mapihutaṅ, makanimitta tan ananiṅ prama- [12v3] ṇāniṅ mapihutaṅ, ḍaṇḍa hikā de saṅ prabhu, hadviguṇā paṇagihnya, riṅ tan tuhu mahutaṅ, hatəhər havehan dviguṇa panagihnya riṅ vvaṅṅ inakunya mahutaṅ, ika ta vvaṅ maṅkana tan sadu, ṅa, [12v4] anakiṅ bhedakam anyat, apsu suskatavaineva, tad vapi pritiya kūryat, dadyat cottamaśahasam [MDh 9.279] || ka, vvaṅ hambədah ḍahuhan, hamateni bañu, uttamasa-  [13r1] hasā ḍaṇḍanya, 20000, turāmbəs ikana tambak || mvah hana ta ya vvaṅ haṅakū dr̥vya, kapramaṇan ta ya tan tuhu dr̥vyanya, madva ikaṅ hujarnya, baka ta vvaṅ maṅkanā || vimalā- [13r2] saṅjñeti, maṅoho, ṅa, ḍaṇḍa de saṅ prabhu, ḍaṇḍa dr̥vya kāra, ṅa, saṅjña lvaniṅ dr̥vya hinakū tan tuhu dr̥vyanya, ḍaṇḍanya, mvah mantukanikəl hikaṅ dr̥vya || śāstraḍah manuṣatrana- [13r3] t, corena śābhāye śūddha, hastenarityayaṅkatya, dadya dviguṇam utama || hana vvaṅ haveh sañjateṅ maliṅ, makanimitta panuluṅnya, ḍaṇḍanya, 40000 || upakāre- [13r4] karojantu, core gramavimohaṇat, gatre gurur iki kyatah, uttamaṁ triguṇan dado || ikaṅṅ aveh hupakāraniṅ maliṅ, ḍaṇḍa ya, 60000,, guruniṅ maliṅ, ṅa ||  [13v1] vvaṅ huṇḍahagi hamaduṅ kayu, hanibāni vvaṅ, yan paśu, tan saṅke matanya, yan pjah kaṅ karəbahan, maṅəlyanana patṅah mulyanya kaṅ karəbahan, yan tan mati malara juga, maveh pa- [13v2] tamba, sahunakāra laranya, hiṅaniṅ varasnya, atəhər ḍaṇḍanikā, 4000, kunaṅ yan avkasan mati deniṅ laranya, savakra ya sinapalih, 4000,, 0,, maṅkana tekaṅ vvaṅ, maṅgutuk-gu- [13v3] tuk, molih ya paśu, yan tan manahanya, tuṅgalakaśaṇanya, liṅniṅ śāstra || kunaṅ saśaṇāniṅ strī, yan tiṅgalakən svāminya, yan makatona maṅulah-hulah dharma riṅ paran, makahiṅa- [13v4] niṅ tahunya, 8, yan makadon aṅulah-ulah vīḍya, tahunya, 6, yan maka⌈don haṅulah-ulah yy arttha, makadyālayarā, tahunya, 10, yan makadon kaparabyakən riṅ para-  [14r1] nya, tahunya, 3, ika ta kabeh, yan livat saṅkeṅ saśaṇānya, sovaṅ-⌈sovaṅ, vnaṅ hikaṅ stri malakiya riṅ len, maṅkana liṅniṅ śāstra || kunaṅ lakṣaṇāniṅ hanmu-nmu, yan tuhu dr̥- [14r2] venya, makapūrvvaka mavarah-varah riṅ deśa, riṅ vvaṅ makveh, pinasākṣyakən, yan dr̥ve pinəṇḍəmnya, vinarahakənya riṅ pūrvvaka varṇnaniṅ dr̥ve pinəṇḍəmnya, kvehnya, rūpa- [14r3] nya, salviriṅ tiṅkahiṅ dr̥vya, pinəṇḍəmnya ṅūni, ri vkasan dinuduknya kavnaṅan denikaṅ vvaṅ makveh, hatūtan adva parahnya ṅūnī, ikā ta yan maṅkanā, tuhunikā dr̥vyanya, ta- [14r4] n yogya kilalan de saṅ prabhu, yan maṅkana,, kunaṅ hikaṅ vvaṅ manmu-nmu yan tan maṅkana, lakṣaṇanya, tan dr̥venya ikā, yogya kilalan de saṅ prabhu, halot pva ta-  [14v1] n paveh juga ḍaṇḍa de saṅ prabhu, tan samaḍaṇḍa, ṅa, samā kvehniṅ dr̥ve tinmunya ḍaṇḍanya hatəhər halapən ikaṅ katmu de saṅ prabhu, maṅkanā liṅniṅ śāstra || 
  
dyad :  
base text: 
  [.1]ka, ulah tan paməlihana sākṣi, sḍəṅiṅ sāhasa, sḍəṅiṅ strīsaṅgrahana, sḍəṅi vākpāruṣya.
 [.2]mvah hana vvaṅ manəmu hulun, paśu vnaṅ-vnaṅ sakalviranya, saṅ prabhu maṅgaḍuh, hana təluṅ tahun lavasanya, ginaḍuhan, vnaṅ ikā təbusən deniṅ adravya, yan livat pva ya təluṅ tahun, tan vnaṅ ika təbusən, saṅ prabhu mamet ika paśu, liṅiṅ śāstra.
 
 
dyad :  
base text: 
  [.1]ka, dr̥vyasakadiniṅ sākṣi makveh pituhunnikā, hikaṅ sākṣi r:vā paḍa kvehnya, duhure ləvihe, paḍaniṅ guṇane yekā petən ||
 [.2] mvah dr̥vya kinonakəniṅ amaraṅgi, riṅṅ amahantən, riṅṅ apaṇḍe mās, vkasan ikaṅ dr̥vyā, karajabhaya, kagnibhaya, kacerahbhaya, ikaṅ maṅkana, maṅlyanana riṅ madr̥vya, samulyaniṅ kon-kon, ma[15r3]kanimitta tan yatna ri karākṣyanya, tan yatna rika hulihanya.
 
  [.1] mvah hana vvaṅ madola dr̥vya,, mvah hana vvaṅ hatuku dr̥vya yan ana kaluputanya ri papa dolnya, patukunya salah [15r4] tuṅgal, ika ta maṅaṅsulənā salah tuṅgal, sapuluh vṅi lavasnya haṅsulakəna, kunəṅ ikaṅ madola tuku, yan alot kavaṅsulaniṅ dr̥vya, ri turuṅ i gnəp sapuluh vṅi, ḍaṇḍa  [15v1] teka de saṅ prabhū, sadsata paṇa ḍaṇḍanya, 12000,, yan livat pva sapuluh vṅi, tan vnaṅ mamaṅsulakəna salah tuṅgal ||  kunaṅ vvaṅ madol-atuku vnaṅ-vnaṅ, paśu, kuda, kbo, sapi, ku- [15v2] naṅ yan hana kaluputanya, riṅ madval atuku, salah tuṅgalnya, kar:vātṅah-lek lavasnya, vnaṅ maṅaṅsulakəna, yan lot kavaṅsulanya, salah tuṅgal, ḍaṇḍa pva de saṅ prabhū, sadsata paṇā, 1200 [15v3] 0, yan livat pva kar:vātṅah lek padolnya patukunya, tan vnaṅ maṅsulakəna, liṅiṅ śāstra || 0 || aśaṇa, ñca, paśuna, ñca, tripakṣadapyanam bavet, viparyaye tu daṇḍasyat, manūṣyanan tu [15v4] vatsarāt ||  mvah saśaṇaniṅ madol-atuku, yan pasu satimahandinā hiṅanya, yan vvaṅ, daśadaśih, satahun hiṅannya vnaṅ maṅsulakəna, ika ta salah tuṅgal, yan hana kaluputanya, pa⌈-  [16r1] dolnya, patukunya, yan alot pavaṅsulnya, salah tuṅgala, ya ta ḍaṇḍa de saṅ prabhū, sadsata paṇa, 12000,, yan livat sake hiṅanya salah tuṅgal, tan vnaṅ hika kavaṅsulanya [16r2] liṅiṅ sāstra || mvah bhūṣaṇa dinol tinuku, daśahasya, sapuluh vṅi kavaṅsulanya, , mvah rehiṅ maṅonṅon, pasu, kbo-sapi kunaṅ, yan riṅ rahinā riṅ paṅonan, hikaṅ maṅvan pramaṇa dr̥vya vnaṅ- [16r3] vnaṅ, yan riṅ vṅi saṅ madr̥vya paśu pr̥maṇa hikā, kunaṅ yan hilaṅ riṅ paṅonanya, sinahutiṅ hasu, kaləbv iṅ juraṅ, kaləbv iṅ luvaṅ, tan sinapekṣanya, ikā kaṅ maṅvan maṅəlyanana riṅ saṅ madr̥ve paśu, [16r4] samulyaniṅ vnaṅ-vnaṅ, ikaṅ maṅvan hupahanya suṅanā, maṅkana liṅṅiṅ śāstra || mvahh ikaṅ maṅvan, yan hilaṅ riṅ vaṇa, riṅ tgal, paṅonan, cinoloṅ deniṅ corah, malayu mavarah riṅ madr̥ve paśu,  [16v1] mavarah huṅgvanya hilaṅ, ri kālanya hilaṅ, kapr̥maṇanta yayan tumulya varah-varah, ika ta yan maṅkana tan vnaṅ maṅəlyanana, liṅṅiṅ śāstra || paśu kbo-sapi, kahaddhaṅ tika riṅ avan, riṅ tgal, maga- [16v2]lak pva ya, salah tuṅgal, maniṅgat pva ya kbo-sapiya, katon kapr̥maṇanya maniṅhat, ika yan malara, maveha patiba jampi, ikaṅ dr̥ve paśu maniṅhat, yan mātīkaṅ siniṅhat, i- [16v3]kaṅ maniṅhat haṅəlyanakəna riṅ madr̥vya, ikaṅ paśu mulya viśūddha, maṅkana hilaṅaniṅ mulyaniṅ paśu, maṅkanā raṣaniṅ śāstra, katəmviṅ haji manavā || mvah kbo-sapi paḍa ta ya magalak, maniṅhat ta [16v4] ya, tan (bh)iṣa ta ya malara, makaṅūnī matī ya, salah tuṅgalnya, tan vnaṅ hikaṅ adr̥vya maṅlavanākna, hana vvaṅ hamaṅlavanakən, makanimitta puṅguṅnya, ḍaṇḍa de saṅ prabhu dviguṇottama, 4-  [17r1]000,, muvah vnaṅ humaṅguha kapatinikā, maṅkanā liṅṅiṅ śāstra || muvah kbo-sapi antyanta landəpiṅ suṅutnya, nitya sagalakənya, humuṅguh ta ya riṅ mārgā, hana ta vvaṅ malivat, riṅ harəpnya, si- [17r2]niṅatnya, ika ta paśu yan maṅkanā tan atatayi, ṅa, tan vnaṅ patyananā || mvah hana pva paśu, marariṅ gaga śavah, kubvan kunaṅ, pinaṅan tekaṅ sarvvaviji, hinikət ta ya de saṅ madr̥vya pinaṅanyā, [17r3] dadi siniṅhat hikaṅ maṅikət, ikaṅ paśu maṅkanā tan doṣa, tan vikārinikā, maṅkanā raṣaniṅ śāstra || mvah kbo-sapi ḍarppā maniṅhāt, yan vvaṅ, makanimitta gləṅnya, makanimitta kroḍanya, [17r4] tan pakaraṇa, paniṅatnya, hakveh paniṅhatnya, saṅkeṅ kroḍanya, yan hana paśu maṅkana haṅamūk hika ṅaranya, hatatayi, ṅa, vnaṅ patyananā, makṣanya vnaṅ halapən deniṅ voṅ hakveh  [17v1] tan vicaranən || mvah vvaṅṅ amatyani paśu, tan anā hatatayi, tan āṅamūka, makanimittāhyuniṅ maṅsā kevalā, ḍaṇḍa de saṅ prabhū, uttamaḍaṇḍa, maṅəlyananā dviguṇa, mariṅ hadr̥ve paśu, vvaṅ- [17v2]ṅ aveha motapagaveniṅ paśu, pinatyanya, maṅkana liṅṅiṅ hagamā || 0 || yah tu pūrvvaniviṣṭasya, tada kasyodakaṁ haret, bagamaṁ, vā, pya, mamiṇḍyat, sah dapyah pūrvvasahasam [MDh 9.281] || ka [17v3], vvaṅ tumama riṅ śavahiṅ len, haṅəduk vəluran amet bañu, haṅalihakən dalaniṅ ⌈vvai, ḍapyah pūrvvasahasam, 5000 || 0 || gr̥hinah, putrinah, molah brahmaṇah, kṣatriya veṣyah, ity uktah [17v4] sākṣyam ahati sudra ye dapya ninditah [~ MDh 8.62] || ka, yogya sakṣiyantan apapgata, pilihan sākṣi, hayva hiner || lvirnya gr̥hinah, ika vvaṅṅ apagəh momah homah, putrinah , vvaṅ akeh ha-  [18r1]nakənya, vvaṅ pinituhu, saṅ brahmāṇa, saṅ kṣatriya, veṣya, vvaṅ tuhu riṅ sārvvakārya, sudra kaṅ tan pakaninā ,, 0 ,, amtah sārvvesu varṇnesu, kārya kāryasu sākṣinah, sārvvadharmadido lu- [18r2]ṇḍah, viparikta ca tarjayet,, nārtthasambandino naptah, na sāhayah, na verinah, na dr̥ṣṭanoṣa kārttivyah, na vyadyatah na duṣita [8.63–64] || vvaṅ tuhv iṅ sārvvakārya, vvaṅ kaglaraniṅ sārvvadharma, vvaṅ tan lo- [18r3]na, vvaṅ tan arəp iṅ dr̥vyaniṅ adr̥vya, ika ta kabeh yogya pinakasākṣi, liṅṅiṅ sāstrā || ka, vvaṅ tan yogya gavenən sākṣi, ikaṅ vvaṅ pinirak, vvaṅ tan tuhu, vvaṅ sahaya, vvaṅ bvatukar, [18r4] vvaṅ katon vuvus adoṣa, vvaṅ duṣṭakārma || nā sākṣih nr̥pati kārya nā, karunah kusiṅlavā, na, śrutiyo na, liṅgasto na, saṅgebhyo vinighatah || nityaginyo, na vakta-  [18v1]vyo, na dapyah na vikārmanāt, nā vr̥ddho, na sisu śenah, natyo na vikalendiyah [MDh 8.65–66] || mvah tan sākṣiya, huṇḍahagi, vvaṅ biṣāṅaji, sakvehniṅ vvaṅ hatapeṅ halas, riṅ guṇūṅ, mañju, kḍi, vvaṅ ma- [18v2]ṅguh-uṅguh, vvaṅ doyan hiṅumpətiṅ jagat, mvaṅ vvaṅ maravit, mvaṅ vvaṅ magave dadu, vvaṅ antyantatuhva, rare caṇḍalā, vvaṅ huta, vvaṅ haṅgirih, vvaṅ malā, vvaṅ bvatr̥ṣṇā, vvaṅ malelya, vvaṅ ragan ḍarā- [18v3]ḍaran, vvaṅ kroḍan, vvaṅ maliṅ, ika ta kabeh tan yogyālapən sākṣi, liṅṅiṅ śāstri || nato na mato komatah, nākṣa kr̥ṣṇonapisitah, nā sumārtvo na karmato na, kuddha, [18v4] na, gi, taskarah [MDh 8.67] || ka, vvaṅ hatyanta daridra, cvaṅ mavərə, vvaṅ hedan, vvaṅ tr̥ṣṇan, mvah vvaṅ maṅgirih, mvah vvaṅ makadon maṅhel, vvaṅ lumpuh, vvaṅ rāga-rāgan, vvaṅ maliṅ, vvaṅṅ aṅgə̄ṅ kroḍa, 0 ,  [19r1] striṇaṁ, sākṣya, striṇaṁ, kūryuh, dvijaṇaṁ, sākṣiyadvijah, sudraś ca cinta sudranaṅ, mantryaṇaṁ, mantryaṇaṅ, mantrya yoḍayah [MDh 8.68] || ikaṅ sākṣi strī paḍa-paḍana strī, dvija paḍa dvija, su- [19r2]dra paḍa sudra, caṇḍala paḍa caṇḍalā, sākṣinya || kunaṅ saṅ hyaṅ triyodaśasākṣi, bhyoh, bhūmi, rapo, hr̥ḍaya, candrārkkati, yama, nila, ratrisanḍyaś ca dharmaś ca, vr̥ttaja, sarvva-⌈ [19r3]dehinam [MDh 8.86] || sarga, bhūmi, ləmah, bañu, hr̥ḍaya, manah, candra, aditya, agni, saṅ hyaṅ yama, saṅ hyaṅ bhayu, dinaratri, dvisāṇḍyā, dharma || ika ta kumavruhi hala-hayuniṅ ulah, svabha- [19r4]vaniṅ vvaṅ, sira ta migrahaniṅ vvaṅ dudū hulahnya, liṅṅiṅ śāstra || vvaṅ satyavacaṇna, pinakasākṣi, hantyanta svarganya, maṅkana sākṣi liñok || sākṣyaṇ dr̥tah, paḍa, sākṣi,  [19v1] gohkārṇna kṣithilañcalam, sahaśrana bharuṇa, śaśaṇya, hatmaṇa pratimusyati || kasya varsate pūrṇnā, pasah ekah pramucyate, yada śamukaṁ pasanyat, tatah stritvaṇaṁ ga- [19v2]cati || [~ MBh 2.61.67*556–7, and 2.61.68ab] mvah masaniṅ bhaṭara bharuṇā, pinəgat sakatuṅgalakən satus tahun || hekam evadvitiyaṁ ṭa, satiṅ lokena, vaṇḍyate, satviṅ sargasya sopanaṁ, paradaśyapino [19v3] bhiva,, [acd ~ MBh 5.33.46 ~ NarSm 1.191] kaləvihiṅ sākṣi lamun satya || 0 || vvaṅ hañoloṅ vinih, kalara hinā, ḍaṇḍanikā pañca mās, mvaṅ sapanā, 3600, yaniṅ vṅi, patyana hikā || mvah vvaṅ hañoloṅ hiva- [19v4]k, riṅ suvakan, maṅhətih ya, matahuhā, yan rahinā, ḍaṇḍanika pañcaguṇa, hulihanya, hivak, yan riṅ vṅi vnaṅ patyana, liṅṅiṅ śāstra || mvah vvaṅ haṅalap arahu, riṅ tpiniṅ lva-  [20r1]h, tpiniṅ sāgara, kala rahinā, makanimita cidra, tan paṅənta sakənta ya, hikā ta ḍaṇḍanya, maḍya masahasā, 10000, mvah haṅulihakəna parahu, handviguṇa, riṅ saṅ madr̥vya pa- [20r2]rahu ,, 0 ,, mvaṅ haṅlaṅeni dr̥vya kahilī riṅ vvai, makanimitta valat, tan pamvit riṅ madr̥vya, t:hər hinalapnya, salviriṅ dr̥vya linaṅen, yan ana maṅkana, ḍaṇḍa hutamasahasā, 20- [20r3]000, mvah muliha mañcaguṇa, dr̥ve kaṅ linaṅen, riṅ madr̥vya || mvah vvaṅ hamiḍik pomahan, ḍavuhvan, savahā, haṅalapa lumbuṅ, yan makanimitta vruh yan dudu dr̥vyanya, ḍaṇḍa [20r4] pañcasata panā, 10000 || yan tuhu tan vruh yan dudu dr̥vyanya, ḍaṇḍa dvisata paṇa, 4000, muvah muliha sapamidikna || muvah vvaṅ haṅaku bhūmi, tan tuhu bhūminya, ḍaṇḍa te-  [20v1]ka de saṅ prabhu, aṣṭaguṇottama, 160000, maṅkanā liṅṅiṅ sāstra || mvah hana vvaṅ hamaduṅ kayu riṅ simaniṅ len, makanimittaṅ ajñanā, tuhu tan vruhnya, ḍaṇḍanika dvisaṭa paṇa, [20v2] 4000, haṅəlyanana handviguṇa * mulyaniṅ kayu vinaduṅnya, yan tan mahapama duṅnya, tan vruh tmən, ḍaṇḍanika ekasaṭa paṇa, 2000, hatəhər aṅəlyanana kayu riṅ madr̥vyā, [20v3] bharaddha satṅah mulyaniṅ kayu vinaduṅnya || panaṇaṁ dveśe te saddha, prattamaṁ sahasā smr̥tah, maddhyāmah pañcabhih jñeyah, sahasu dvevam uttamā [~h 8.338] || ka, roṅ atus ekət paṇa [20v4], pratamasahāsā, smr̥tah, katuturən || kaṅ madyamasahasā, pañcasata paṇa, 10000 || muvah hutamasahasā, 20000 || muvah vvaṅṅ amaduṅ kayu riṅ simaniṅ len, makani-,  [21r1]mitta valat, makanimitta havamananya, riṅ madr̥vya, ḍaṇḍa ta ya dviguno⌉ttama ḍaṇḍa, 40000, maṅəlyanana mulyaniṅ kayu, riṅ mad̥vya, liṅṅiṅ sāstra || mvaṅ mandavut savisa– [21r2]gotoṅ valavalo, makaṅuni pañarika tulis, ḍaṇḍanika pañcasata, mvaṅ dvikapañca mās, 24000 || mvah hana vvaṅ suṅga-suṅga, riṅ marga riṅ savah, makalakṣaṇa laṅgəṅ rahi- [21r3]nā-vṅi, makanimitta hyunya, tan inalapan laṅgəṅ rahina-vṅi, vkasan olih pva ya teka vvaṅ, matyanenya, ḍaṇḍa pva ya, de saṅ prabhu, catūrgunotama ḍaṇḍa, 80000,, ikaṅ vvaṅ [21r4] maṅkanā, nitya sahasā, ṅa, mahā-mahā yan maṅkanā, tan vnaṅ patenanā, de saṅ prabhu, mapan tan paḍa lavas paḍātatayi, maṅkana liṅṅiṅ sāstra || mvah vvaṅṅ asusuṅga, tan hənti pva  [21v1] ya denyan davuti, vkasan ta śeṣaniṅ suṅganya molih vvaṅ lyan, ikaṅ vvaṅ masusuṅga maṅkanā ḍaṇḍanya ṣatthasotama, 20000, maṅkanimitta pramadanya, paləh-paləh, makalapa- [21v2]n asuṅganya hayva śeṣā, kunəṅ pva kna suṅga māti, ḍaṇḍa viguṇotama sahasa, 4000,, hana pvekaṅ asusuṅga maṅkana, nitya sahasikā, ṅa || mvah tiṅkahniṅ saṅgrahanā, hana vvaṅ [21v3] haṅucap-ucap lavan strīniṅ para, yan huvus cinihnan deniṅ doṣe ṅuni, ḍaṇḍa, 40000 ,, 0 ,, yah tvah nakṣariko pūrvva,m abhibhaṣeta, karaṇah, na, doṣaṁ, pvapnuyat kiñci- [21v4]t, ni his tatya, vyātikrama [~MDh 8.355] || kunəṅ pva vvaṅ haṅucap-ucap lavan striniṅ para, sahakāraṇa, tañ cinihnan deniṅ doṣe ṅuni, tan panasa riṅ maryaḍa yukti, tan padoṣa matra-  [22r1]ya vvaṅ maṅkanā || parastriyas tu sambaset, tirttharanyevane,pi, va, nadisambedaneś ca, va, sasaṅgrahanāmapnuyat [~MDh 8.356] || ndya lviriṅ saṅgrahanā, vvaṅ haṅucap-ucap lavan striniṅ parā, [22r2] riṅ vulakan, riṅ halas, riṅ taman, simpaṅaniṅ havan, simpaṅaniṅ lvah, ⌈yekā saṅgrahanā, ṅa || upakārakriyah keli, spase bhūṣaṇa vasasam, saṅgraṣṭitan sagañceva [22r3], sarvvasaṅgrahanā smr̥tah [~MDh 8.357] || ka, vvaṅ gumavayan pamahugi, masivo-sivo, maṅaṅge bhūṣaṇaniṅ stri len, vvaṅ mapaṅgih paliṅgihan kalavan stri len, yeka saṅgrahanā, ṅa || striṇaṁ, [22r4] spr̥seḍ adiseyah, pr̥ṣṭevamaṣa⟦*⟧yataya, paras parasya kumate, te dve saṅgrahanā smr̥tah [~MDh 8.358] || ka, vvaṅ haṅasparṣa stri riṅ halas, mvaṅ maṅgəməlya śarīraniṅ stri riṅ tan deṣa-  [22v1]nya, r(iṅ) tgal riṅ juraṅ, riṅ śūnya, yeka saṅgrahana, ṅa || abrahmāṇasaṅgrahane, praṇantiḍaṇḍam ahārtti, catūrmāspitavarṇnani, darah rakṣakamah sada [MDh 8.359] || ka, catūrvarṇna, lyan saṅke- [22v2]saṅdvijā, yan maṅulahakən kasaṅgrahaṇa, tan lyan aḍaṇḍa pati, bhikṣukah vāñcinaśeva, dikṣitah, karavastatahambasanaṁ gr̥k:he kūryat, stribhihr aputih varitah [MDh 8.360] || kunəṅ ya- [22v3]n viku, menmen, saṅ dikṣita, vvaṅṅ uṇḍahagi, yan masambasanā, lavan strīniṅ parā, hayva ta sinaṅśaya ,, 0 ,, na sambasam parastribhih, pratisaḍah samacaret, prathisidyeti [22v4] sambaset, śuvarṇna ḍaṇḍam ahati [MDh 8.361] || ka, ikaṅ vastu tan sinaṅśaya, yan asambasana lavan strī, yan inuhutakən, tan vineh masambasanaha, hayva mākṣakən, kunəṅ yan a-  [23r1]makṣākna sambasanaha, ḍaṇḍanika riṅ catūrśu varṇna, 1600 || ka, dharmaniṅ hanagih pihutaṅ, rumuhun sakiṅ dharma, kapiṅrvā sakiṅ vyavarā, kapiṅtiganya, asiṅ sakarəpnya, lesyan [23r2], makadon kavḍalaniṅ hārthanya, yan mahavaṇa siniliha sadr̥vyanya, kaṅ ahutaṅ, kapiṅpātnya, kandəga tan suṅanasasiṅ kāryanya, piṅlimanya, valatan sadr̥vyanya, mahiṅa- [23r3]nya sāgə:ṅiṅ pihutaṅnya || yatad asty akr̥taṁ patraṁ, karaṇañ ca na vidyante, na copatabdah pūrvoktah, tatrudevikriya bhavet || ka, vvaṅ hanagih yan tan papatrā, tan papr̥:- [23r4]maṇā, tan pasākṣi tan ana śabda riṅ pūrvva, yan maṅkana, devikriya, madevapr̥maṇa sanagih || rəne dehe pratijñante, pañcamāsiṅ tam ahārtti, apanavedadvigunaṁ,  [23v1] tanmano manuṣasanam || ka, yan riṅ mahutaṅ, yan masaṅketa, maliñok ika tan tuhu ri pasaṅketane, ḍaṇḍanikā de saṅ prabhū, pañcaśaṭa, 10000, kunaṅ yan apuhara ma- [23v2]ṅaṅasi, dviguṇottama ḍaṇḍanya, 40000 ,, 0 ,, vvaṅ mahutaṅ danamulyaniṅ pari, manahura vit juga, malih mās, ṅa ,, 0 ,, vvaṅ haṅandəlakən hanakənya mahutaṅ, ri patiny ānakənya, [23v3] pa, bapanya manahura hutaṅ maṅləpih || vvaṅ mahutaṅ paśu, manahurana manikəl, sḍəṅ i tluṅ tahun || vvaṅ mahutaṅ mulyaniṅ paśu, manahurana dviguṇa sḍəṅ iṅ pataṅ tahun || vvaṅ mahutaṅ tan pa- [23v4]patra, manahuranikəl sḍəṅ i nəm tahun || ikaṅ praḍana, vnaṅ hameta hanakiṅ mahutaṅ, yan mati kaṅ ahutaṅ, yan luṅhā || vvaṅṅ aniṅidakən dasiniṅ lyan, yan kapāṅgih halapəni-  [24r1]kaṅ rare, mvah ḍaṇḍanikāṅ aniṅidakən sahutaṅiṅ rare, siniṅidakən || vvaṅ hakurən lavas pva ya , mati lakinya, tribhaganən ikaṅ dr̥ve, yan lanaṅ mati, rvaṅ duman saṅ prabhu, stri mati, rvaṅ du- [24r2]man riṅ lakinya, saduman saṅ prabhu ,, 0 ,, mvah ikaṅṅ akurən tan pānak, mati strinya, ikaṅ lanaṅ vnaṅ maṅalap sadr̥vyanya, tan vicaranən, kajar iṅ śāstra || nihan lakṣaṇaniṃ stri ta- [24r3]din, nḍā ta iki catūrpramaṇa, sākṣi, svamivaca, ṅa, ujariṅ svaminya, socca, ṅa, vija, sākṣi, ṅa, vvaṅ sayogyañjənəṅanā, mvaṅṅ ujariṅ svaminya || kajnəṅanayan pgat, cocca [24r4], ṅa, maveha bañu rahup riṅ svaminya, maveha vija bras, hikā pramaṇaniṅ tadin ,, 0 ,, mvah yan ana strī tadin, tiniṅgalakəniṅ catur pramaṇā, sākṣi, svamivaca, vija, hi likita,  [24v1] tan tadin, ṅa || malaki ta ya riṅ len, ḍaṇḍanika dviguṇottama, 40000, yogya patyana hikā || kunaṅ bapaniṅ strī, hamalakyākən ānakənya, duruṅ tadin, mavivaha lavan [24v2] ro vvaṅnya sapakaraṅan mvaṅ kadaṅ-vargānya, makanimita maṅinūm, ika ta vvaṅ maṅkana, strivivakanvetti, mamaraṅ-maraṅ, ṅa, ḍaṇḍa dviguṇottama, 40000, t:hər ikaṅ lanaṅ tan vnaṅ mamā- [24v3]tyananā sasomah riṅ paṅalap, yan arəpa huripa hika karvā, mavehā ḍaṇḍa, 40000,, hana tekaṅ makaraman aṅadəgiṅ pavivahanya, ḍaṇḍa maddhyama dviguṇa, 20000, [24v4] kunaṅ yan tuhu tan vruh yan duruṅ tadin, ḍaṇḍa, 10000, yan olugh ṅa, vruh tan vruh, tuhu tke vala hiṅundaṅ, ḍaṇḍa, 5000 ,, 0 ,, upekṣah, kūrvvatah taspa, tusni-  [25r1] bhūtaspa tistatah, kole, ti,pana, pūrvvaktah, vyavitaro na vidyataṁ || [NārSm 1.71] ka, tiṅkahniṅ vyavaharā, tan vruh maṅujarakən, riṅ pūrvvakā, surud riṅ pākṣanye ṅuni, lanā [25r2] umnəṅ, tan sahur kala musuhnyāṅucap, kalah jatiniṅ vyavahara yan maṅkanā || kusinavr̥ddhi degunya, nānyeti, sakr̥ḍ ahr̥ta, ḍaransaye, lave, vahye navəkramataṁ, pa- [25r3]ñcataṁ [MDh 8.151] || ka, pihutaṅ hārttha, parimaṇa mandəgamutuṅ, tan vr̥ddhi muvah || kunəṅ yan mapihutaṅ pari, java, jaguṅ, sakalviraniṅ vijā, hamañcagina ḍadinya || yat brihī, tila, masaddi [25r4], tandava, miḍikavyate, yaś ca, romepayegadi, śaya, ivy aviḍiyate || ka, brihi, ṅa, pari, tila, vijen, masa, ṅa, hatak, yogya hinajarākən ḍanya || ro-  [25v1] mapayoṣaḍi, ṅa, camara, kambala || śanih yuktaṁ danaṁ kiñcit, gr̥hitaṁ kūlasanico, mūlakrayasya sudaṁ tatat, nyahato danaṁ mahārtti [~ MDh 8.201] || ka, tiṅkahniṅ dr̥vya dino- [25v2]l vinli, siṅ savakanya dr̥vya, uṅgvanya tuku ri pasamuhaniṅ vvaṅṅ akveh, kavruhhaniṅ mulanyoṅgvanya tuku, mr̥maṇa patukunya, riṅ vvaṅ maṅkanā || dr̥vyanya, bu, vikri,ye,śceva, dārṣa- [25v3]yet, nipataṁ, ḍanām apnoti, krete taṁ manur abhūrvit || ka, riṅ vvaṅ hatuku dr̥vya, yen vuvus diṇaṅśaṇakənya, gingəh uṅgvaniṅ panaṅkanānya matuku, yeka siddha patukunya || yya [25v4] mulaṁ manahāryam, prakaśa trayasoditam, aḍaṇḍa udyate rajah, noṣṭi⌈to nate ḍanām [MDh 8.202] ,, kunaṅ yan dr̥vyā vinli, katon deniṅ vvaṅṅ akveh, tuhu tan kavruhan, mulaniṅ dr̥vya,  [26r1]tan ḍaṇḍanikaṅ mamli dr̥vya, kevala pūrvvasvami maṅapekaṅ dr̥vya ||| 0 ||| dayadya, gata, tu mulaṁ, syad upasvapyañ ca dvalat, tanmulaṁm anuyojya, syat, tva,m apy asva,tamaṁ kuru [not traced] || yar tka pa- [26r2]naṅkaniṅ mūlyaniṅ dr̥vya, handəgən takvanā, mulyaniṅ dr̥vya, tkeyy āvakənya || mula sude, suddha ha syat, hasudah coraḍaṇḍanat, kratuś cet, pratikārya syat, pūrvvasvami tu ta- [26r3]labhet [not traced] || ka, riṅ pūrvva suddha panaṅkaniṅ dr̥vya dinval, śuddhaśariranya, yapvan tan suddha panaṅkaniṅ harttha, tan suddha tkeṅ śariranya, t:hər ḍaṇḍa,niṅ maliṅ, 20000, dr̥vya pūrvvasvami [26r4] maṅalapa || tvakbedakah sataṁ ḍaṇḍyāh, lohitasya ca ḍarṣaṇah, maṅsābheksah, tu, saniskān, pravasyatt astibhesakah [MDh 8.284] || ka, tiṅkahniṅ pañjampi, yan blah kuli-  [26v1]t, 2000, yan blah dagiṅ, nəm paha, 9600, yan hanikəl baluṅ, 20000, muvah dārṣaṇivattanā || dadikasye, bhāghnāyute, tiyyanpratimukagane, a:kṣabhaṅge, a:pārya⌈- [26v2]te, cakrabhaṅga tatevaca [~MDh 8.291] || cedane ceta rupinām, rugaretmyah tateva ca, cakrandenapyapehiti, nāḍaṇḍaṁ manur apravit [~MDh 8.292] | 0 | ka, tiṅkahiṅ vvaṅ mamr̥g ratha, mvaṅ manuṅgaṅ kuddha [26v3], sḍəṅ pgat alikluhniṅ mahāpaśu, mvaṅ katitikəlan, yen sḍəṅ kondurlampahiṅ ratha, mvaṅ cakrabhaṅga, tikəl kaliṅanya, pgat rva-rvaniṅ apusnya, yeka kabeh, yan mahavansu [26v4] miṅgaha, handoha saṅ mamr̥g, tan ḍaṇḍa saṅ amr̥g ratha, yan maṅkanā || tatra, pavakta te, hugyam, veguṇyata, vr̥jakakāsyaṁ, ca, tatra, svami, bhavettha, hiṅśā  [27r1] yadvisataṁ ca mām [~MDh 8.293] || kunaṅ sakiṅ puṅguṅniṅ manuṅgaṅ kuda, hamr̥ganasa riṅ mārgā, mati siṅ kedkan denya, ḍaṇḍanika, 4000 || prajakah sedavetapta, prajako ḍaṇḍamahati, yu- [27r2]gya svah prajā, ta, nate, sarvvaḍaṇḍah śataṇḍanām [MDh 8.294] || mvah yanviḍaṇḍa, yān vruh ikaṅ amr̥g, hatəhər amaṅidki vvaṅ, ḍaṇḍānikanamr̥g, yapvan ikaṅ amr̥g apuṅguṅ, makveh ikaṅ [27r3] manuṅgaṅ riṅ padātinya, tan inubhayan panuṅgaṅnya, yan maṅidəki vvaṅ, asiṅ tva sakalviranya kedəkan, ḍaṇḍanikā manuṅgaṅ, sakvehnya, haṅalihevu, riṅ satuṅgal-satuṅga- [27r4]l, _ _ _ _ _ _ _ || sa gaḍah, pahaṁruddhah paśubhih varaṇa bhavā, pumaḍeyetyapradveto, ḍaṇḍa tatra vicarayan [~MDh 8.295] || vvaṅ masārathi ṅaranya, cinaṇḍəknya riṅ tṅah,  [27v1] hiṅavan, yan maṅidəki hamatyani vvaṅ, ḍaṇḍanikaṅ sārathi ,, 0 ,, manuṣyamarane kṣirəm, koretvakaṁ lva māṁ, bhavet, praṇabhr̥tsu, mahatsvaddhaṁ, gogadoṣṭrahaya- [27v2]ddhaṁsu [~MDh 8.296] || kunaṅ yan maṅidəki māti, ḍaṇḍā, 20000 || yan amāti mahāpaśu, gajah, goh, kuda, ḍaṇḍa, 10000 || sudranāñ ca, iṅśāyaṁ dvasato damah, pañcasañca bhave- [27v3]t ḍaṇḍəm, sukesu mr̥taṁ, pākṣisu [MDh 8.297] || ka, yan mati sudra paśu, celeṅ, ḍaṇḍaniṅ sārathi, 4000 || yan pamatiha ṭaṭ, vr̥gpākṣi, 1000 || gadārbhaja vinaśa,ntu, ḍaṇḍa sya- [27v4]t, pañcamadakah, masakah, tu, bhavet, ḍaṇḍa tvasuka,ranipatane [MDh 8.298],, mvah yan pamati vḍus, śr̥gala, sukāra, ḍaṇḍanikā sārathi, 2000 || astu, raju, ghani, kupa, ha-  [28r1]ret viddhyañ ca yah kupaṁ, sah ḍaṇḍa prapnuyat masam tañ ca sārvvaṁ, samacaret [~MDh 8.319] || ka, vvaṅ hañoloṅ timba, sinahakən sakiṅ surur [em.: sumur], mvah vvaṅ hañoloṅ hululaniṅ vavaruṅ riṅ pkə:n, ḍaṇḍa [28r2],. 400 || t:hər amayu valuyākna kadi dumun, hamnədakən || hana sor saṅkeṅ hinalapnya, kadyāṅganiṅ tambaga, timah, timbrah, tambaga, dviguṇnākna samulyanya hinalapnya, ḍaṇḍanya, 5000 [28r3] || la. hlampah iṅ vvaṅ corah hañoloṅ vakulinajanma, jalu strī kunaṅ, aparimāṇa ḍaṇḍa paḍa, mvah yan vvoṅ hañoloṅ rātnaḍikā, ḍaṇḍa vada paṅḍaṇḍanya || ka, vvaṅ hamaduṅ kayu, mapā- [28r4]kna katuniṅ ayajña, tan doṣa ikaṅ vvaṅ maṅalap kāyu, mvah vvaṅ malap tr̥ṇa, makaṅgoniṅ saṅ dvijā, tan doṣananā || vvaṅ maṅalaparī riṅ śavah, salviranya, java, kacaṅ, lambayuṅ, makiri-  [28v1]mana, sakavaśaniṅ taṅan kiva tṅən, tan doṣa ika || vvaṅ mulakula, makadi saṅ viku, yan katarabakta riṅ avan, maṅalap tanəm-tanəman, riṅ tgal, riṅ śavah, jaṅan timun kacaṅ, asiṅ sakalvi- [28v2]raniṅ sārvvavijā, makahiṅan sakavaśaniṅ taṅan kiva tṅən, maṅgəgəm, ika tan āna doṣanya || 0 || riṅ vvaṅ kinon ākārya, hasiṅ sakalviranya, vkasan ta ya manambut kārya riṅ len, sākiṅ [28v3] ḍarppanya, tan ana laranya, yan maṅkana ḍaṇḍanikā, riṅ vvaluṅ kr̥ṣṇala, ṅa, haṅhiṅ tan upahən || ka | vvaṅ hiṅupaṅ yan tuhu kinahananiṅ lara, vkasan varasya, takvanan arumuhun, yan ka- [28v4]vaśanya nāmbut kārya, lavan tan kavaśanya, yapvan humaṅkən riṅ karya, malavasa tuvi, vehana hupahan yan maṅkanā || muvah vvaṅ kinon magavaya tikaṅ dr̥vya, varas tan panambut kar-  [29r1]yya, asriṅ maṅkin tan panambut kārya, yan sakiṅṅ antunya, yogya tan suṅan hupahan, atəhər hikaṅ dr̥vya, vehakəneṅ len || ka, hana vvaṅ magave samaya ri pasamuhaniṅ vvaṅ, tpi siriṅ, [29r2] vkasan mitya riṅ pasamayanya, doṣanya dohakəna saṅkeṅ rajya, mvah doṣanya sikəpən tumpa-tumpanən de saṅ ratu, mvah ḍaṇḍanya nəm pahā, catūrmās, manūtī guṅ-lit iṅ kaliñokan || [29r3] ka, vvaṅ maveh kanya, tan vīnarahakən doṣaniṅ kanya, saṅaṅ puluh nəm paha, kālih ivu pataṅ puluh || kunaṅ lviriṅ vyadinya, hedan, hudug, hayan, huvus ahalvan, hiniput de- [29r4]niṅ dirghāvyadi, tugəl blah havakənya, tunapakon || ḍaṇḍanika tluṅṅa atus paṇa, 6000 || ka, hana ta vvaṅ manaṅguh doṣaniṅ kanya, pūrṇna ikaṅ kanya, tan āna calanya, ḍa-  [29v1]ṇḍanika, triśata, 6000,, muvah hana vvaṅ maṅucapānya, riṅ kanya makanimitānya dvesitanya, ḍaṇḍanika śatapaṇa, 2000 || hana vvaṅ hapinton kanya, huvus hinubhayan denikaṅ ma- [29v2]ṅlamār, mapakəna pinakasomahan, vkasan təbəṅ i kārya hinurup ikaṅ kanya, dudū hikaṅ kanya vinehakənye ṅūnī, halapən karo de saṅ maṅlamār, hikaṅ kanya rvā, huvusa de- [29v3]niṅ vlyan tuṅgal || ka, hatyajati [em.: antyajāti], ṅa, len sakiṅ veśya, patita, ṅa, edan, hayan,, kliva, ṅa, kumiṅ,, dirgharoti [em.: dīrgharogī], ṅa, haṅgirih, unmatta, edan, ikaṅ kanya yan maṅkana, tan yo- [29v4]gya vehakənaṅ puruṣa, maṅkaneṅ puruṣa, yan maṅkana, tan yogya pinakalakihaniṅ kanya || ikaṅ manampaka kliva, yadyan huvus asobaya tinavanakən riṅ ṅūnī, yan kapratya-  [30r1]kṣan klivanya, yogya pasahakəna, vehakəna riṅ lyan, sahabhūṣaṇanya || muvah vvaṅ madval dr̥vya, inaṇḍətaniṅ śabda, kevala, tan sinuṅan pañcər, sadinā, savṅi, paṅanti hanīmā- [30r2]dvāl, yan livat vnaṅ madvala riṅ lyan, saṅ madr̥vya || ka, tiṅkahiṅ dr̥vya dinval, yan pinahāñcəran, tigaṅ vṅi hiṅanya || yan vaṅṅ uman-uman iṅ samajatinya, satak pataṅ puluh maṅləpih doṣa- [30r3]nya || 0 || ikaṅ dr̥vya śavakanya, hilaṅ hikaṅ dr̥vya sḍəṅiṅṅ iṅ runahniṅ deśa, vnaṅ saṅ mābūmiha mari pūrṇna, muvah riṅ deśanya, salviriṅ dr̥vya, tan hanaṅ madr̥vya, saṅ mabhūmi pramaṇa ya, kunaṅ yan hana micarā, [30r4] ikaṅ dr̥vya, maṅkana kramanya || katkanya piniṅidakən, pinañjarakən, ikaṅ hiṅiran, saṅ mābhūmi malapa yan maṅkanā, tumṅət tikā kalih ḍaṇḍa, 20000 || muvah kadumaniṅ dakṣi-  [30v1]ṇa, kinabehan, mvah kadumaniṅ byāyaniṅ vyavahara, viḍinya || saṅ paṅguhu liṅgih catūrbhaga, saṅ kapiṅrvaniṅ liṅgih, tluṅ bhagā, saṅ kapiṅtluniṅ liṅgih rva bhāga, saṅ paṅpat i liṅgih, sabhā- [30v2]ga || ka, yan vvaṅ madr̥vya hulun, hana kadaṅ-vargā, muṅgviṅ duradeśa,maṅulahakən pva ya corah, duṣṭa, tan vruh svami sanakənya yayahnya riṅṅ ulahnya riṅ duradeśa, tan kagəpo- [30v3]ka riṅ sthanadah, kunəṅ rehnya malavas pasambadanya, kneṅ reka kevala, 5000, yan malih katbəṅan rikalanya lampahakən duṣṭa corah, makaṅunī vruhakəneṅ sthanada, ḍaṇḍa, 2- [30v4]0000 || mvah yan vvaṅ lyan cumampuhakəniṅ vicaraniṅ len, maṅulahakən duṣṭa corah, yekā kneṅ sthāda, 20000 || mvah mulyaniṅ raja peṇi, maliṅan ikaṅ kna minajananya, ka-  [31r1]dyaṅganiṅ hasti, asva, kadga, ratna, kanya, sakatilima, piṇḍanya nihan, 160000, maṅkana mulyanya, yan kasan sinahasa, cinoloṅ || yadyan dr̥vyaniṅ mantrī, yan riṅ sahəbniṅ [31r2] variṅin, deśa lurah samaṅkana paṅrəganya || yan riṅ pradeśaniṅ lyan, sinahaśā cinoloṅ, mantukalpih kevala || mulyaniṅ vastra perəmās, luṅsir, sutra, griṅsiṅ, de- [31r3]vaṅga, dinya, 8000, yan tigasan, yan lusuh, 6000, yan ləvas, 3200 || yan kampuh basavos, hañar, rəga, 4000, yen lusuh, 2000 || maṅkana kliṅ || do⌈- [31r4]dot java hañar, rəga, 5000, suba lusuh, 200, ləvas, 100|| mvah yan kādga vavajan, cihna turaṅga, rəga, ⟦1⟧8000, yan pūrṇna, 4000, yan puṅgəl,  [31v1] 2000 || malela, [space=1]ṇna [em.: pūrṇna] turaṅgah rəga, 4000, yan pūrṇa, yan təmpak, yan puṅgəl, 1000 || duhuṅ babavosan, vavajan, 4000 || upalakṣaṇākna pūrṇna tan sapūr- [31v2]ṇnanya || 0 || muvah pamulyaniṅ pamṅamṅan, yan aṅsi, mrāk, savari, hatat, savuṅ kinuruṅ, śr̥gala, rəganya, 1000 || kbo pamatək, savihuruk, rəganya, 4000 || kbo-sa- [31v3]pi samanya, ji, 2000 || rəganiṅ sudra paśu, samanya, ji, bhavi, sr̥gala, kumaṅ, ṅa || miṇḍa, ku, 3 || haṅsa, ku, 2 || hiṭik, ku, 2, riṅ tva || kaləṇḍah sadaṅu, ku, 1 || vvah samayuṅ [31v4], 40, naṅka, 1, salaksaruruṅ, 52,, iti paṅr̥ganiṅ sapaniskara, yan sinahasa, cinoloṅ, manunvani pari riṅ śavah, həlyanana mañcaguṇa || kunəṅ yan sadyanunva-  [32r1]ni, hatəhər sahacihna, yogya pati haneriṅ manunvani, mvaṅ sthanāda, riṅ maṅkana ḍaṇḍa, 40000, yan viyaṅ milvaṅ patyanana, jarahən || ḍaṇḍaniṅ haṅrug pahatan, manunva- [32r2]ni kunaṅ, 8000 || yan mavvah, 6000,, mabiluluk, 20000,, rara, 1000,, hannotatakan, 8000,, kade, 6000 || haskar, 3000 || tuṅgak, vdus, 20- [32r3]00 || yapvan təlu pat, maṅlyanana riṅ madr̥vya, dviguṇottama || katutunvanaṅala didamen, yan saroh, sadpa, ku, bu, sapcal, 40, lalaṅ harita-ritan, ku [32r4], bu, priṅ sadapūr, ku, 1, sakubon, mās, 4,, turusaluru-sasuruh, ku, ṅa, turus kevala, ku, 1,, vvaṅṅ arəmpak pakaraṅan, saprakaraniṅ haṅrug, haṅgəpok i  [32v1] giliṅan, halvadi, ḍaṇḍa, 5000,, haṅrusāk dahuhan, kalilavaṅ ku[SHnaṅ, ḍaṇḍa, 5000,, vvaṅ hamraṅ pagər sakeṅ durvivekanya, ḍaṇḍa, 5000 || yan sinadyanya pinet, ḍaṇḍa [32v2], 10000 || yan sakeṅ havamānanya, ḍaṇḍa, 20000 || yan sakeṅ kroḍanya, ḍaṇḍa, 40000,, yan rahinā || yan vṅi kalane, patyanana || 0 || hana vvaṅ hanunvani pagər iṅ śavah, riṅ ku- [32v3]bvan, ḍaṇḍa, 110, riṅ pamaḍəm iṅ hapuy, 240,, 0 ,, muvah hanunvani humah, bale, saṅgar, həlenanā dviguṇā, riṅ madr̥ve, samulyaniṅ umah, saṅgar, bale, catūrraguṇākna, [32v4] riṅ paḍəm apuy || 0 || muvah hikaṅ tumadah kārya hajī, sakalviraniṅ sajña hajī, maṅutus pva ya vvaṅ vaneh, lumakvānaṅ rājakārya, yan vvantən kaluputthan hikaṅ hinutus, maṅlu-  [33r1]patakən kārya hajī, hikaṅ hakoñ jugā tampuhaniṅ doṣa hajī, yeka gumave daṅan, riṅ habot, ṅa || 0 || mvah hana vvaṅ paḍa kinahanan, gləṅ, hana ya tumbakən vuvus maṅkā- [33r2]na, nda kroḍa salah siki, tumbakən samananya, sabdaparuṣya, tuvi, yeka milva doṣanana, ikaṅ vvaṅ rodrakaraṇa, maṅlandəpi pucukiṅ rvi ṅaranya || 0 || muvah hana vvaṅ maṅulahakə- [33r3]n āṣṭa duṣṭa, aṣṭa corah, muṅguh riṅ deṣa len, tan katbəṅana deniṅ tuhanya riṅ sthanada, sthananye sḍəṅanya ṅulahakən āṣṭa duṣṭa, aṣṭa corah, hikākna riṅ doṣa sthanada, [33r4] 2000,, hana ta tuvi lamun sah sakiṅ həmbananya, hatəhər tinilarakən, deniṅ voṅ atuhanya, vvaṅṅ atuhanya tan kaḍaṇḍaha, vvaṅ lyana tuvi matra tan roro vaṅ, cā-  [33v1]mpuhən sḍəṅnya vicara, hika tan kna sumiṅgaha, mvah kaṅ añampuh maṅkana rehiṅ vicara riṅ daha, riṅ maja pahīt || rehiṅ kārya riṅ daha kaṅ kalampah, riṅ maja pahīt, tan agya ma- [33v2]ṅahirana, tan agya navenana, tan agya ñjarahana, lamun karya duruṅ rinasan deniṅ voṅ atuhvanya, deniṅ haṅucap kārya, yan ana vvaṅṅ avicara, haruhur huṅgvanya, hāmlam sakiṅ [33v3] ruhurnya riṅ pākṣa, duruṅ rinasan deniṅ paṅucap kārya, sahasā haṅandəgana venana, haṅiranana, hañjarah kunəṅ, dinoṣan sakiṅ daləm, 20000, utamasahasa pu- [33v4]rugnya || yatna doṣa, tibana pacoke, 6666 || savuvusnya sok, ḍaṇḍā ri ḍaləm, rinasaṅga dene, deniṅ haṅucap kārya, prasiddha hamnaṅ vicarane || muvah paṅa-  [34r1]jiniṅ voṅ pinatya nirdoṣa, vuvus pinatəh deniṅ saṅ mantrī, makādi rakryanāpatih riṅ maja pahīt, voṅṅira saṅ ratu, śavakraya, 80000 || voṅṅiṅ saṅ māntrī maja pahīt, savakra- [34r2]ya, 400000 || voṅiṅ paṅlima, savakraya, 20000 || kavulaniṅ kavula, savakraya, 8000 || 0 || ḍaṇḍa valat, karusuhan, reka mariṅ daləm, kaṅ vinalat kevala hulih-u- [34r3]lihan haməpəs, ika ta yan vaṅ || yan paśu, yan dr̥vya, pomah-omah || ḍaṇḍaniṅ vakparuṣya, aṣṭacapala, mariṅ saṅ pinaruṣyan || mvah dr̥vyaniṅ para mañca riṅ piṅgir, yan kavula, yan pa- [34r4]śu, sakalviranya, yañ cinoloṅ sinahasā, pinetnya nirdoṣa, muliha mañcaguṇa, riṅ sahəbniṅ variṅin, lurah ta həṅgoniṅ hamañca, hulih-uliha mañcaguṇa, yan sahos lu-  [34v1]rah həṅgone hilaṅ, ṅgone sinahasā, muliha məpəs,, kunəṅ saṅ aliṅgih riṅ maja pahīt, kaṅ mantrī, riṅ sayavadvipa, hamañcaguṇa, yan vvaṅ, paśu, dr̥vya, yan sinahasā cino⌈- [34v2]loṅ, pinatyan, maṅkanā rehiṅ kārya || 0 || mvah sakalviraniṅ doṣ, yatnā ⌈doṣa, tibā tiga || doṣaniṅ hamateni voṅ, yatna doṣa tuvi, viniḍi hasrah aməpəs || hana vvaṅ [34v3] mati sinudukiṅ voṅ, sakalviraniṅ, mvah pasu kala ratri, riṅ bañjar, riṅ deṣa, riṅ kubon, riṅ harəpiṅ lavaṅ, tuhu kasamaran, patinya, kaṅ ad̥ve bañjar, kori, kubon, ika ta [34v4] kabeh kaṅ kagaraṅana cor patatakonan, yen vruh maṅruṅu kaṅṅ ama⌈teni, tan pavarah ayatakəna riṅ cor, cor sakiṅ ḍaləm, yan kna devagama doṣanana kaṅ dr̥ve lavaṅ,  [35r1]bañjar, kubon, ṅgone māti || linokikan tiban-tibān, deniṅ duṣṭā, yan tan lokikanana maṅkana, agampaṅ voṅ yan gavenən doṣane || cinoloṅ deniṅ duṣṭa,, mvah yan ana [35r2] voṅ haṅupahakən voṅ, vuvus aveh pahajī, hikā ta haṅalap upah, mundur malika vr̥tta riṅ kaṅ kinon patyanana, ika ta paḍa ḍaṇḍanya, kaṅ kinon lavan kaṅ akon, hamatyanana [35r3], 20000 || muvah hana vvaṅ hamatyani voṅ, den-siṅiddhākən, tuhu kasamaran tan ana vruh || mvah hana vvaṅ, hamatyani vvaṅ nirdoṣa, kalara hinam akveh voṅ vruh, dadi malayu kaṅ amateni [35r4], hapara raṣan, yan kapaṅgiha denikaṅ madr̥ve vvaṅ pinatyan,, muvah kaḍaṅ-varganiṅ mati, vnaṅ micaraha, ya doṣaniṅ amatyani vvaṅ nirdoṣa || 0 || muvah ḍaṇḍaniṅ anumpuṅ, aṅgoro  [35v1] bogi, hañjarah nirdoṣa, 20000, ḍaṇḍaniṅ voṅ riṅ tuṅgal-tuṅgal, lamun vvaṅ akveh kaṅ añjarahi, hanumpuṅ, hañgoro bogi, paḍa mañjiṅ iṅ humah, sakati lima vkas iṅ ḍaṇḍa, mās roṅ pulu- [35v2]h tahil, hiṅajen nəm evu samās, riṅ satahil, piṇḍa, 160000 || ajiniṅ mās alave tahil || ḍaṇḍa sakiṅ hagamā, 50000,, 20000 || duk patih riṅ maja pahit sira tuhvan kana- [35v3]kā, alabhani ro vlasanirā kaṅ avot kārya, tanaṅ lvaṅi riṅ ḍaləm,, kaṅ ūttama ḍaṇḍa muñcak, 4000,, maḍyamaḍaṇḍa sahasā muñcak, 2000,, pratamasahasā muñcuk, 1000 || [35v4] iti sitthasitthaniṅ maṅraṣani kārya riṅ maja pahīt || mvah ḍaṇḍaniṅ maṅrusāk savah, vvaṅṅ ababantən riṅ kabuyutan, riṅ lyan, riṅ bhūminiṅ lyan, tan avr̥tta riṅ kaṅ abhūmi, vvaṅṅ agave setra, pi-  [36r1]ṇḍa, 8000 || mvah vvaṅṅ asamaya campuh vicarā, tan amḍa liṅ pasamaya, 8000 || vvaṅ maṅinakārya, ḍaṇḍa, 8000 || mvah vvaṅṅ avicarā, hamantuk pəməgatan, ḍaṇḍa, 8000 || mvah vvaṅ año- [36r2]loṅ mr̥gga, miṇa, riṅ laraṅan, jabā, ḍaṇḍa, 8000 || mr̥gga mulihan dviguṇā,, 0,, kunaṅ laraṅan ḍaləm, ḍaṇḍa, 20000 || kaṅ cinoloṅ mantuka mañcaguṇa || rəganiṅ mahāmr̥gga, yan iṅ la- [36r3]raṅan, lvirnya, moṅ, varak, bar:vāṅ, tiṅgaluṅ, 8000 || baṇṭeṅ, mañjaṅan, vadak, 4000 || vijuṅ, 1000 || kidaṅ, 4000 || 0 || salviraniṅ burvān alit, paṅr̥ga, 200 || maṅtā- [36r4]na mulyaniṅ raja laraṅan,, mvah laraṅan yavi, upalakṣaṇākna sapaṅājiniṅ laraṅan ḍaləm, pilihən rəganya // 0 // nihan ta ṅaraniṅ devagamā, hampon-hampon, riṅ  [36v1] savahunika tahapakən, yan kna taṅ kacoran, hampo tan kolu, jāṅgət riṅ huntu gugus i hilat, laklakan, maləkekmutah, kapisələk, vahin, sgu, maṅob ma- [36v2]raṅpaṅ, hariṅət, kumlə sārvvasāndiny āvakənya, muri riṅ vulu romanya, kasanduṅ maṅrah, kasuririṅ, tiba, salah ton, suṅkanārip, muvah hampo runtuh sakiṅ tutuknya, sumambur tika baba- [36v3]n, mvaṅ kapəyəh, kapitahi, maṅkana təṅraniṅ saṅ vahunika titipañ cor,, kunəṅ təṅraniṅ sajroniṅ dinarātri, kasahuteniṅ sārvvasatva pipilikadi, atukar, adadak griṅ, kahilaṅ-ila- [36v4]ṅan sakalviranya, kamaliṅan, dalən, karəbahanya salviranya, nahan hadinya, kapasukan mr̥gga, kukuvuṅ, kapasukan amuk, kondaṅ, katujah, kasiṅhat, kasāmbər, kadmak, ka-  [37r1]ləbu, kahili, kapaṅavin, sakalviranya mamaṅgih jatighata makadi pati , mamaṅgih sapamighnāni sarvva laṇḍəp-laṇḍəp, kajar abayadi, kaśatrābhayadi, maṅkana təṅraniṅ kna, [37r2] riṅ sajroniṅ parimāna, tiṅkahniṅ hañori, kəkərabi den agəmit, kampuh romanya, akəkəma, susuti den asat, hampo satahapan, cələm humbul-umbul pisan, dadi [37r3] kipaṅ kahapan, pintigaṅ ləbvakən humbul-umbul, tiṅkah hikaṅ kacoran riṅ vṅinipun, sadinsadinā, tan suṅana sanak, mvaṅ bāryanipun, maparəka, tan kasuṅan asapani ska [37r4]rā, skul hulam, kakinaṅan, sājə:ṅ, riṅ saheñjiṅ kacorṇa, hayo riṅ avan || 0 ||  
   