The . Witnesses:
msfakeID: Leiden University Libraries (UB), Leiden, Paper, CB. 113

Current Version: draft, 2025-07-19Z
Still in progress – do not quote without permission.

  edition : 
 
   nta, byakta Ilaṁ kleśanya, Ityomaśarīra|| nihan hajinira sira bha hyaṁ budḍa, kayatnakna mahopadeśa Ika:, paṅe:nsa lvirniṁ mantra, bhaṭara budḍa sira hana riṁ maha: pralaya, dumadi havaknira, sira ta matmahan· bhaṭara pa ñcatathagata, śarīra nama bheda, lapva hapadudvan· rūpa:nira, bodya:gri   mudra: sira, sasvataḥjña:nanira, cakra sañjatanira, riṁ sahavati ṅaraniṁ kaḍa tvanira, siṅha:tutuṅgaṅanira, sira bharali satvabajri, sira bharali ḍarmmabajri, sira bharali kar:mmaba:jri, sira ta sahadevī hamarivr̥tta ri sira, muṅguḥ pva sira riṁ śarīra, ri jroniṁ pusuḥpusuḥ, pinakasthananira. sira bhaṭa:ra:kṣobhya, mu ṅguḥ riṁ pūrvva:, kr̥ṣṇa varṇnanira, sira bhara:li locana devīnira, hūm̐, mantranira , bhūḥsparśśa:na mudra: sira, Aḍarmmajña:na sira, bajra sañjatanira, riṅ abhirati ṅaraniṁ kasvargganira, gajaḥ tutuṅganira, bhaṭa:ra bajrara:ja, bhaṭa:ra ba jrara:ga, hyaṁ bajrasa:ḍu, bhaṭa:ra ba:jraḍara:di, saṅ amarivr̥tta ri sira, mu ṅguḥ pva sira riṁ śarīra, ri jroniṁ paruparu pinakasthananira. sira bhaṭa:ra ratna sambhava, muṅguḥ riṁ dakṣiṇa, pita varṇnanira, sira bharali mamaki devīnira, tram̐, mantranira, samatajña:na sira, kaphala sañjatanira, ri jroniṁ limpa pinakastha nanira. sira bhaṭa:ra hamittabha, muṅguḥ ri paścima, rakta varṇnanira, sira bharali pa ṇḍaravasini devīnira, hriḥ, mantranira, pratyavekṣaṇa jña:na sira, ḍya:namudra:  sira,sañjatanira, riṁ sukavati kasvargganira, sira bharali bajraḍarmma, bhaṭa:ra bajratikṣṇa:, bhaṭa:ra bajrahetu, bhaṭa:ra bajrabha:ṣa, saṅ amarivr̥tta  ri sira, muṅguḥ pva sira riṁ śarīra, ri jro hati pinakasthananira. sira bhaṭa:ra ha moghasidḍi, muṅguḥ riṁ hūttara, viśvavarṇna sira, sira bharali tara devīnira, Aḥ, mantranira, Abha:mudra: sira, kr̥tanūsthanajña:nanira, riṁ kusumite ṅaraniṁ kasvargga nira, garuḍa tutuṅgaṅanira, sira bhaṭa:ra bajraka:rmma, bhaṭa:ra bajrara:kṣa, bhaṭa:ra bajrayakṣa, bhaṭa:ra bajrasandi, saṅ amarivr̥tta ri sira, muṅguḥ pva sira ri śarīra, riṁ   jro hamprū pinakasthananira. kunəṁ pva bhaṭa:ra pañcatathagata, muliḥ riṁ lo  kaḍatunira, hana ri śarīranta sira maṅke, sira ta: tmahan· pañcajña:na, pañca jña:na ṅaranya, cakṣuḥ, śrota, graṇa, jihva:, hr̥daya. cakṣu, ṅa, mata. śro ta, ṅa, taliṅa. graṇa, ṅa, Iruṁ. jīhva:, ṅa, caṅkəm·. hr̥daya, ṅa, hati. ya tika: sinaṅguḥ pañcendriya, ṅa. kunaṁ ta devataniṁ pañcendriya. ṅa, bhaṭa:ra:kṣo bhya, muṅguḥ riṁ mata. bhaṭa:ra ratnasambhava:, muṅguḥ riṁ taliṅa. bhaṭa:ra mittabha, muṅgviṁṅ iruṁ .bhaṭa:ra hamoghasidḍi, muṅguḥ riṁ caṅkəm· sira pinakapaṁrasa:. bhaṭa:ra vairoca:na  muṅguḥ ri pusuḥ pusuḥ, sira pinaka:ṅənaṅən·, Irika ta saha devīnira sovaṁ sovaṁ, yatika: sinaṅguḥ saṁ hyaṁ pañca:tma ṅaranya, pinaka:vak·||ka:lpa bodḍa Iti, paramarahasya Adva:yajña:naAdva:ya sūryya:rūpa: Icandrarūpa: kaṅavak·, yaIkaṅ avak· sūryya:smr̥tya:ya candra:smr̥tya:rane. raneguruṁ guruṅa· stha:na . vyaktinyan· patmu riṁ ka:ṇṭabhu, Ikaṁ vindvaneṁ kaṇṭamula:, ya maha:praṇava Ika:, Umiṅsor sumuṁsaṁ riṁ lariṁ hr̥daya: ṅadəg·, laṭa:praṇava Om̐ ka:ra, ma:ḍya ya rumiṇḍuhur paranya, Ayva tan prayatna, pan tan dadi pinuraṁpuraṁ na:da:niran·, sanugraha saṁ hyaṁ kaśūnyan· juga: tūtakna paraniramput·, tka: Iriṅən·, yan mukṣa ṅaḍaḥ mvaṁ riṅ ūrdḍa:, tan pama:rgga kunaṁ|| ||nihan vaṁ janma rahasya, kayatnakna ka:laniṁ roga saṅsara, bodḍa pra:ptaviḍi, sḍaṅiṅ hurip· haṅəntakəntak·, keṅətakna pasūknya ṅke yya:rvakta, suru  translation : 
 [.1]
  commentary : 
 [.1]
  bibliography : 
 [.1]
       