The Kalpabuddha. Digital Critical Edition and Translation of an Old Javanese Buddhist Text edited by Arlo Griffiths
Witnesses:
msedb: EdB
msedb2: EdB2
msms1: Jakarta, Indonesia, Perpustakaan Nasional Republik Indonesia, L876
msms2: B Munich BSB 64, folios 16–17.
msms3: C Leiden University Library CB 113: a transcript in Balinese script made on behalf of C.C. Berg in 1929 from a lontar in the collection of Jlantik. The present text is found on folios 22r through 25r of the original lontar as indicated in the transcript. Photographed by Andrea Acri in 2011.
msms4: D Leiden University Library Or 9456: a roman transcript from Kirtya IIIb.776/24. Photographed by Andrea Acri in 2011. The present text is found on pages 1–2.

Current Version: draft, 2025-03-18Z
Still in progress – do not quote without permission.
Copyright (c) 2024 by Arlo Griffiths.
[1]nihan hajinira sira bhaṭāra hyaṅ buddha, kayatnākəna mahopadeśa ika, rəṅə̄n salvirniṅ mantra, bhaṭāra buddha sira hana riṅ mahāpralaya, dumadi avaknira, sira ta matəmahan bhaṭāra pañcatathāgata, śarīranāmabheda,  kapva apadudvan rūpanira, pratyekani ṅaranira, sira bhaṭāra vairocana, muṅguh ri madhya, śuddha varṇanira, sira bharālī dhātvīśvarī devīnira,bodhyagrīmudrā sira, śāśvata jñānanira,  cakra sañjatanira, riṅ sahāvatī ṅaraniṅ kaḍatvanira, siṅha tutuṅgaṅanira, sira bharālī sattvabajrī,sira bharālī ratnabajrī, sira bharālī dharmabajrī, sira bharālī karmabajrī, sira ta sahadevī amarivr̥tta ri sira, muṅguh pva sira riṅ śarīra, ri jroniṅ pusuh-pusuh, pinakasthānanira.
[2]sira bhaṭāra akṣobhya, muṅguh riṅ pūrva, kr̥ṣṇa varṇanira, sira bharālī locanā devīnira, hūm̐ mantranira, bhūḥsparśanamudrā sira, ādarśajñāna sira, bajra sañjatanira, riṅ abhirati ṅaraniṅ kasvarganira, gajah tutuṅgaṅanira, bhaṭāra bajrarāja, bhaṭāra bajrarāga, bhaṭāra,  bhaṭāra bajradharādi, saṅ amarivr̥tta ri sira, muṅguh pva sira riṅ śarīra, ri jroniṅ paru-paru pinakasthānanira.
[3]sira bhaṭāra ratnasambhava, muṅguh riṅ dakṣiṇa, pīta varṇanira, sira bharālī māmakī devīnira, tram̐ mantranira, samatā-jñāna sira, kapāla sañjatanira, ri jroniṅ limpa pinakasthānanira.
[4]sira bhaṭāra amitābha, muṅguh riṅ paścima, rakta varṇanira, sira bharālī pāṇḍaravāsinī devīnira, hrīḥ mantranira, pratyavekṣaṇa jñāna sira, dhyāna mudrā sira, nāgapāśa sañjatanira, riṅ sukhavati kasvarganira, sira bharāla bajradharma, bhaṭāra bajratīkṣṇa, bhaṭāra bajrahetu, bhaṭāra bajrabhāṣa, saṅ amarivr̥tta ri sira, muṅguh pva sira riṅ śarīra, ri jro hati pinakasthānanira.
[5]sira bhaṭāra amoghasiddhi, muṅguh riṅ uttara, viśvavarṇa sira, sira bharālī tārā devīnira, aḥ mantranira,abhayamudrā sira, kr̥tyānuṣṭhāna jñānanira, riṅ kusumitaṅaraniṅ kasvarganira, garuḍa tutuṅgaṅanira, sira bhaṭāra bajrakarma, bhaṭāra bajrarakṣa, bhaṭāra bajrayakṣa, bhaṭāra bajrasandhi, saṅ amarivr̥tta ri sira, muṅguh pva sira riṅśarīra, riṅjro ampru pinakasthānanira.
[6]kunəṅ pva bhaṭāra pañcatathāgata, mulih riṅ lokadhātunira, hana riṅ śarīranta sira maṅke, sira tātmahan pañcajñāna, pañcajñāna ṅaranya, cakṣuh, śrota, ghrāṇa, jihvā, hr̥daya. cakṣuh ṅa mata. śrota ṅa taliṅa. ghrāṇa ṅa iruṅ. jihvā ṅa caṅkəm. hr̥daya ṅa hati. ya tika sinaṅguh pañcendriya ṅa. kunaṅ ta devataniṅ pañcendriya, ṅa, bhaṭāra akṣobhya muṅguh riṅ mata, bhaṭāra ratnasambhava muṅguh riṅ taliṅa, bhaṭāra amitābha muṅgviṅ iruṅ, bhaṭāra amoghasiddhi muṅguh ri caṅkəm, sira pinakapaṅrasa bhaṭāra vairocana, muṅguh ripusuh-pusuh, sira pinakāṅənaṅən. irika ta sahadevīnira sovaṅsovaṅ, ya tika sinaṅguh saṅ hyaṅ pañcātma ṅaranya, pinakāvak.

colophon: || 0 || kalpabuddha iti, paramarahasya || 0 ||