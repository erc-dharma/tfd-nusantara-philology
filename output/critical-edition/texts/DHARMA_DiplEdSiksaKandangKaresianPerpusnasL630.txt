The . Witnesses:
msfakeID: Perpustakaan Nasional Republik Indonesia, Jakarta, Lontar, L. 630

Current Version: draft, 2025-05-30Z
Still in progress – do not quote without permission.

  edition : 

   //, ø, // ndaḥ nihan· varaḥhakna saṁ sadu, de saṁ mamet· hayu, hana ta  [1+][1]yaṁ ṣikṣa kandaṁ kaR̥ṣiAn· ṅaranya, kayatnak⟨n⟩a voṁ sakabeḥ, nihan· Ujar saṁ sadu, ṅagə§larkən· saṁ hyaṁ sikṣa kandaṁ kaR̥ṣiAn·, Ini saṁ hyaṁ dasa krəta, kundaṁṅən· Uraṁ rye, Asiṁ nu dek· najərkən saṁ hyaṁ sasana krəta, pakənən=həbəl· hirup· həbəl· ñavana , jadyan· kuras jadya tahun· dəg·dəg· tajər jaya praṁ, ñovana na ⟨U⟩raṁ rye,[1+]ni byaktana saṁ hyaṁ dasakrəta ṅaranya, kalaṁkaṁ saṁ hyaṁ dasasila, maya maya saṁ hyaṁ dasamarga, kaprətyakṣaAn:a dasaIn·driya, pakən· ṅrətakən· di bumi lambha, di bumi paR̥⟨ka⟩, Ini pakən u:raṁ ṅrətakən· bumi la⟨mbha⟩[3+]ṁ⟨ja⟩lan· pañjaṁ tajur, paka pradana, liñiḥ pipir caA buruAn·, Agəs· ma Imaḥ kaqəsi, L̥It· kaqəsi, parañje kaqəsi, huma kaOmeAn·, sadapan· karakṣa, palana ta hurip· hirup· sovera varas·, ñovana saṁ ma§vaṁ rat·, saṁkilaṁ di lambha, trəna taru lata guluma, hejo lem·bok tumuvuḥ, sarbapala vovohan· daḍina huḍan· landuḥ tahun· tumuvuḥ, daEk maka hurip· na Uraṁ rye, Iña Eta saṁ hyaṁ sasana krəta, di lambha ṅarana, Ini saṁ hyaṁ dasakr̥əta, nu dipajarkən·[1+]laṁkaṁ saṁ hyaṁ dasasila ta, ya maya maya saṁ hyaṁ dasamarga ta, kaprətyakṣaAn· na dasa In·driya,//, Ini byaktana, cəli Ulaḥ baraṁ ḍeṅe mo ma nu siqəp· dideṅe, kenana dora bañcana, saṁkan u:raṁ nəmu mala, na lunas· papa naraka, heṅan· lamun·na kapahayu ma, ⟨sinə⟩1guḥ Utama bijil·na ti paṁR̥ṅə, mata Ulaḥ baraṁ dəL̥, mo ma nu siqəp· didəL̥, kena na dora bañcana, saṁkan u:raṁ nimu mala, na lunas· papa kalesa, heṅan· lamu⟨n:a⟩ kapahayu ma, sinaṁguḥ Utamaniṁ dəL̥, kulit· Ulaḥ dipake gulaṁgasehan·, ku panas· ku tiIs·, kenana dora bañcana, saṁkan:uraṁ nəmu mala, na lunas· papa naraka, heṅan· lamun·na kapahayu ma, sinəṁguḥ Utama bijil·na ti kulit·,letaḥ Ulaḥ salaḥ nu dirasakən·, kena na dora bañcana, saṁkan u:raṁ nəmu mala, na luna s· papa naraka, heṅan· lamun·na kapahayu ma, sinəṁguḥ Utama bijil·na tiletaḥ, Iruṁ Ulaḥ salaḥ Ambhə, kenana dora bañcana, saṁkan u:raṁ nəmu mala, na lunas· papa   naraka, heṅan· lamun:a kapahayu ma, sinəṁguḥ Utama bijil·na ti Iruṁ, suṅut· Ulaḥ baraṁ carek· kena na dora bañcana, na lunas· papa naraka, heṅan· lamun:a kapahayu ma, sinəṁguḥ Utama bijil·na ti suṁṅut·, L̥ṁṅən· mulaḥ baraṁ cokot·, kenana dora bañcana, na lunas· papa naraka, heṅan· lamun:a kapahayu ma, sinəṁguḥ Utama bijil·na ti L̥ṅən·, suku mulaḥ baraṁ tiñcak·, kenana dora bañcana, na lunas· papa naraka, heṅan· lamun:a kapahayu ma, sinəṁguḥ Utama bijil·na ti suku, payu Ulaḥ dipake kətər, kena na dora bañcana, na lunas· papa naraka, heṅan· lamun·na kapahayu ma, sinəṁguḥ Utama bijil·na ti payu, baga purusa Ulaḥ dipake kañ⟨co⟩  2 laḥ, kena na dora bañcana, na lunas· papa naraka, heṅan· lamun·nakapahayu ma, sinəṁguḥ Utama bijil·na ti baga lavan· purusa, ya ta sinaṁguḥ dasakrəta ṅarana, , Aṁgəs· ma kapahayu na dora sapuluḥ, rampes· tvaḥ na Uraṁ rye, makaṅuni tvaḥ saṁ deva ratu, nihan· sinaṁguḥ dasaprəbak·ti ṅaranya, Anabakti di bapa, sa, Eve bakti di laki, 2, hulun· bakti dipacandaAn·, 3, sisyi bakti diguru, voṁ tani bak·ti di ⟦da⟧va⟦ta⟧, vado bakti di man·tri, 6, man·tri bak·ti di nu naṁgan:an·, 7, nu naṁganan· bak·ti di maṁkubumi, maṁkubumi bak·tidi ratu, 9, ratu bak·ti di devata, 0, devata bakti di hyaṁ, yu ta sinaṁguḥ dasaprəbak·ti ṅarana, 0, Ini na lakukənən·, talataḥ saṁ sadu jati, oṁkara nama sivaya, səmbhaḥniṁ hulun·, di saṁ hyaṁ pañcatatagata, pañca ṅaraniṁ lima, tata ma ṅaraniṁ sabda, gata ta ma ṅaraniṁ raga, ya Eta na pahayuqən· sareAn:ana, pañcakṣara guru-guruniṁ janma, ka, pañcakṣara ma byak·ta, nu katoṁton· kavrəton·, kacakṣuḥ ka In·driya, guru ma panañaAn· na Uraṁ rye, ña mana diṅaranan· guruniṁ janma, saṁ moha ma, saAgəs·na Aya bvana, Ini byaktana ṅaranya, ⟦ta⟧ya pañca byapara, saṁ hyaṁ prətivi, Apaḥ teja, bayu, mvaṁ Akasa, carek ṣaṁ sadu mahapurusa, Eta keḥ drəbya Uraṁ, kaṁkən· prətivi kulit·,kaṁkən· Apaḥ daraḥ, ciduḥ kaṁkən· teja panon·, kaṁkən· bayu tulaṁ, kaṁkən· ⟦pa⟧ Akas:a  3 kapala, Iya prəvi di sarira ṅaranya, ña mana dikaṁkəkən· ka nu mava bhumi, ya maṅupati dadi prabhu ra:ma R̥ṣi disi mvaṁ tarahan·, Ini pañcaputra, prathivi saṁ maṁṅukuḥhan·, Apaḥ saṁ kaṭuṁmar:alaḥ, teja saṁ karuṁkalaḥ, bhayu: saṁ sandaṁgrəbha, Akaśa saṁ vr̥ətkiṇdayun·, Ini pañcakusika, saṁ kusika, di gunuṁ, saṁ garga di rumbhut·, saṁ mesṭi di mahameru, saṁ purusa di man·diri, saṁ patañjala di pañjulan·, lamun:a pahi kaOpekṣa saṁ hyaṁ vuku lima, na bhvaṇa boA halimpu, Ikaṁ deśa kabeḥ, desa beḥ ṅaranya, purba, dakṣina, pasirma, Utara, madaya, purba ti timur, kahanan· hyaṁ Iśora, putiḥ rupanya, dakṣina kidul·, kihanan· hyaṁ br̥ḥma, baṁ rupanya, pasirma kulvan·, kahanan· hyaṁ mahadeva, kuniṁ rupanya,   Utara lor, kahanan· hyaṁ viśnu, hiR̥ṁ rupanya, madya təṅaḥ, kahanan· hyaṁsivaḥ, varna rupanya, ña mana sakitu saṁ hyaṁ vuku lima di bhvaṇa, Ini vuku lima di mahapandita , sandi ma karasa si tutur, tapa ma karasa si liṁlaṁ, luṁguḥ ma karasa si pagəḥ, prətyakṣa ma karasa syasəmbhava, kaL̥pasən· ma karasa madumi tan· kaduman·, maṁhiṅi tan· kahiṅinan·, sakitu vuku lima di mahapandita, //, nihan· pavvitan·niṁ krəta, sya saṁ devata lima, pahi ṅavakan· ṅaran· di maneḥ, pahi miR̥ṁṅəḥ ruA di maneḥ, heṅa⟨n·⟩ ⟨lamun:a mo⟩ karakṣa ma, kadyaganiṁ vilut:uməmu vilut·nya bənər tuməmu benernya, kitu keḥ Eta, ku tvaḥniṁ janma mana krəta,, ku tvaḥniṁ  4 janma manana hayu, , Ini karmaniṁ hulun·, sakajalan:uraṁ hulun·, karma ma ṅaranya pibudiqən·, tikaḥ paripolaḥ, sakajalan· ṅaranya, maka takut· maka ja⌈rot·, maka Atoṁ maka təAṁ, di tiṁkaḥ di pitvaḥhən·, di Ulaḥ di pisabdaAn·, maka ṅuni lamun· di haR̥pən· saṁ devaratu pun·, maka satya di kahulunan·, mana lo kat dasakalesa, boA ruvat· mala mari papa, kapaṁguḥniṁ kasorgaAn·, lamun· tətəIṁ ṅavakan· karmaniṁ hulun·, kətu Eta L̥viḥ madan:usya titindiḥ Ukir, ditapa di luhur gunuṁ, kena palaraṁ ditapa, dina hunur gajaḥ hunur siha, dəkət:ə mahabañcana, Ini tvaḥniṁ janma, pigunaqən· na uraṁ rye, Ulaḥ mo turut· saṁ hyaṁ sikṣa kanda kaR̥śiAn· jaga raṁ dek luphut: iṁ na pañcaganti saṁsara, mulaḥ carut· mulaḥsorereḥ, mulaḥ ñaṁcarukən· maneḥ, kaliṅana ñaṁcarutkən· maneḥ ma ṅaranya, na Aya dipajar han·tə, na han·tə dipajar vaya, na Iña dipajar laIn·, na laIn· dipajar Iña, ña karaḥ hdap·na makira-kira, budi budi ṅajrərum·, mijahətan·, Eta byaktana ñaṁcarutkən· maneḥ ta ṅarana, ñaṁcarutkən· sakaliḥ ma ṅarana, mipit· mo Amit·, ṅala mo meta, ṅajuput· mo sadu, makaṅuni tunumphu maliṁ, ṅətal· ṅabegal·, siṁ savatək cəkap· carut·, ya ñaṁcarutkən· sakaliḥṅarana, saṁṅuni tu meOr, ṅodok·, ñepet·, ṅaR̥but·, ṅa22goḥ, papañjiṁṅan·,  5 makaṅuni ṅotok ṅovo, di pamajik:an·, di paṁhulu tandaṁ, makaṅuni di tohaAn· di maneḥ, Itu L̥viḥ mulaḥ dipiguna, dipitvaḥ ku Uraṁ hulun·, Ulaḥ mo pake na sabḍa Atoṁ təAṁ gurubasa, bakti sukṣila di pada janma, di kulakadaṁ baraya, makaṅuni di tohaAn:uraṁ , suku ma pake disila, L̥ṅən· ma pake Umun· jaga raṁ pacarek·  dəṁ menak dəṁ guti, dəṁ buhaya Iṁ kaliḥ, dəṁ Asṭi laraṁṅan·, makaṅuni dəṁ tohaAn· Uraṁ, jaga raṁ digunakən·, mulaḥ suraḥ di tinəṁ Uraṁ, saṁṅuni salaḥ tembhal·, kajəqəṁ sə mu mo suka, ku tohaAn· Uraṁ, Ulaḥ pamali bisi Urug· bənaṁ ditapa, hilaṁ bənaṁ cakal· bakal·, bisi L̥ṅit· batri hese, kapaṅguḥ ku saṁ hyaṁ jagat· saṁsara, katigr̥ha ku saṁ deva ratu, lamun· hamo satya di tohaAn· Uraṁ, Agəs· ma jaga raṁvaya di kagəriṁ, jaga raṁ palay·, jaga raṁ IR̥g·, duga duga majar maneḥ tətəIṁ Amat·, mana dipajar satya di kahulunan·, heṅan· jaga raṁ cəta ma mulaḥ luhyi, mulah kuciva, mulaḥ ṅotoṁ dipivaraṁ, mulaḥ hiri mulaḥ dəṁki, dəṁ dəṁṅən· sakahulunan·, makaṅuni ñəqəṁ nu mənaṁ pujyan·, mənaṁ paR̥kan·, ñəqəṁ nu dineneḥ ku tohaAn·,teka dek ñət·ñot:inəṁ Uraṁ, hayva pamali, kapamalyin:ana karaḥ, jadi nəluḥ, baR̥ḥ hate, hamo bənaṁ ditabaAn·, jampe mo matiḥ, pakṣa mo mrətyakṣa,ja hanətə katurutan· saṁ hyaṁ sikṣa kandaṁ kaR̥śiAn·, kitu jaga raṁ naganan·, mulaḥ kira ki6ra digəlaṁṅan·, jaga raṁ kagəlaṁṅan·, mulaḥ mo bakti di nu naṁganan·, kena Itutunda saṁ deva ratu, //, jaga raṁ kəna pañuruhan·, mulaḥ mo rakṣa saṁ hyaṁ sikṣa kandaṁ kaR̥śiAn· ⌉, pakən:uraṁ satya di pivaraṁṅan·, heṅan· lamun:u ṅalor ṅidul· ṅulon·ṅetan·, gəs· ma mulaḥ sivok cate, mulaḥ simur can·te, mulaḥ simar can·te, mulaḥ ḍarma can·te, ya ta sinaṁguḥ saṁ hyaṁ caturyatna ṅaranya, //, Ini kaliṅana, sivok can·te ma ṅarana, kavujukan· ku hakan· ninum·, simur can·te ma ṅarana, salimaha milu ṅaramakən:u maliṁ, nu ṅaR̥but·, nu meOr, ya salah doṁdonan· ṅaranya, simar can·te ṅarana, ṅala dagaṁṅan·, mas· pirak lalambharan·, hantə dititaḥ ku nu mivaraṁ, ya salaḥ sadye ṅarana, ḍarmacante ma ṅarana, daranan· di kacəcəb· tohaAn·n uraṁ, disuruḥ ñokot· ṅaḍarat· matyan·, nu tan· yog·ya ka tohaAn·, gumanti ya ṅisəsan·, kena vagəy·, kena kulakadaṁ,kena baraya, Eta Ulaḥ dipiguna, kena pamali salaḥ binariḥ ṅarana, Itu ḍarmma can·te ṅarana, Eta mulaḥ dipitvaḥ ku Ura hulun·, bogoḥ di kacəcəb·, cəcəb· di kabogoḥ, Itu tan· yog·ya dipitvaḥ ku Uraṁ hulun·, //, Ini pakən· ⌉ Uraṁ nurut· ka tohaAn·, pakən· Uraṁ pañjaṁ dipihulun·, pakən· Uraṁ həbəl· diAsa, ku tohaAn· Uraṁ, turut saṁ hyaṁ sikṣa kandaṁ kaR̥śiAn·, biR̥ṅəḥ na paṁ7hulu tandaṁ, lamun:a ñəsəl· tohaAn·, milu Uraṁ ñəsəl· dəI dəṁ tohaAn·, lamun:a muji tohaAn·, milu Uraṁ muji dəI dəṁ tohaAn·, lamun· hamo§ ma bisa milu muji milu meda dəṁ tohaAn·, tosta ciṁciṁ t:hər Uraṁ bakti ka to⌉haAn·, jaga raṁ L̥mpaṁ ṅalasan·, baju simbhut· paṁṅadva, dataṁ ma ka sisi, sakarajən· dibaju,, disimbhut·, lamun· hamo dəṁ tohaAn·, Isəskən· na sikṣa kandaṁ kaśyin·⌉, sikṣaAn:ana ta, Ulaḥ dek· ṅudər ka huma beEt· sakaliḥ, ka kebon· sakaliḥ, hamo ma bənaṁ Uraṁ laku sadu, salaṁ kəboAn·niṁ Alas·, kayu batri naṁtu, bvaḥ bənaṁ ṅararagyen·, taṁgəḥkən· suluḥ, turuban supa, caṁR̥dan· təvvan·, Odeṁ ñəruAAn·, Eṅaṁ, Ulam·, parakan·, siṁ savatək bhabhay⟦·⟧:an·, Ulaḥ uraṁ baraṁ Ala, saṁṅuni tu nurun·kən· sakaliḥ, Ulaḥ Eta dipiguna, kenana puhun·niṁ dosa, taṁkal·niṁ papa kalesa, jaga raṁ nəmu jalan·, ⟦de⟧gəde beEt·, baṅat· dicaṁcut· dipaṁṅadva, sugan· Uraṁ pajəqəṁ dəṁ gusti, dəṁ mantri, Ulaḥ mo paṁṅidal·kən·, paṁṅadoko⌈koṁkən·, lamun· bujaṁga braḥmana, viku haji maṁkubumi, Anak· ratu, bəhar ko⌉ko2, makaṅuni guru loka, Ulaḥ mo pahi paṁṅidalkən·, paṁdəUkən·, kena Itu guru saṁ prəbu, //, Iṅət·kən· na sikṣa kandaṁ kaR̥śyin·, dəṁ Isəskən· na haloAn· §Ulaḥ dek· ṅərikən· Asṭi laraṁṅan· sakaliḥ, rara hulañjar sakaliḥ, bisi kəna ku haloAn·8· si paṁhavanan·, makaṅuni ṅa2vaṁ taṁṅan·, sapaṁluṁguḥhan·, di cataṁ di bale di təpas·, patutuṁgalan·, haloAn· si paṁluṁguḥhan· ṅarana, patañjər tañjər di pipir, di buruAn· patutuṁgalan·, ya haloAn· si panaḥtarran· ṅarana, nem·balan· nu batuk nu ṅadehem·, nu ṅaR̥hak·, makaṅuni AmbhuIṁ kaliḥ ṅaviḥ, ya L̥mbhu Agalaṁ ṅaranya, ñanda di rut· saṁ hyaṁ kaliḥ dəUk·, di tihaṁ di kayu di batu, ñəqəṁ Iña Aṁgəs· diri disiliḥhan· ñanda, ṅarana L̥mbhu Aṁgasin·, Itu keḥna Iṅətkən·, lamun· dek luput:i naraka, saṅuni sapaṁṅinəpan·, sapamajikan·, satəpas·, sabale, dəṁ saṁ hyaṁ kaliḥ,dəṁ Asṭi laraṁṅan· sakaliḥ, ṅarana kəbo sapitunaḥhan·, ña keḥna Iṅət·kənən·  , sinaṁguḥ Ulaḥ pamali ṅarana, //, Itu hayva Ulaḥ dek· diturut· ku hulun· sakaliḥ, lamun· Uraṁ dek maAn· Iña ma, makamajar ka paṁhulu tandaṁna, lamun· kapicaya ma, samayakən· ku gərəṁna ku paEḥna ku L̥ṅitna, po2c· mati saryenana Eta baAn·, hamo tu Aya na pidosaqən·, ja kolot· na samaya man:an:a Agama , hamo ma dipicaya Ulaḥ, lamun:a kədə ma dek maAn· Iña, gəriṁ ma nuluṁ, paEḥ L̥ṅit· ma ṅagatyan·, sakadəg·dəg·na, saṁ maṁkana kayatnakna,//, nihan· muvaḥ jaga raṁ kadataṁṅan· ku same, paṁṅuraṁ dasa calagara, Upəti paṁgəR̥s· R̥ma, maka suka giI Uraṁ, maka rasa kadataṁṅan· ku kulakadaṁ, ku baraya ku Adi lañcək·, Anak miṭā suAn· ka9ponakan·, sakitu Eta kaṁkən:a, ṅan· lamun:aya paṁhaAt· Uraṁ, kicap· Inum· sibut· cavət· suka drəbya, maka rasa puja ñaṁraha, ka hyaṁ ka devata, Aṁgəs· ma jaga raṁ di gunakən·, ka gaga ka sa⟨va⟩ḥ, ka seraṁ Agəṁ, ṅikis·, marigi, ṅandaṁ ṅaburaṁ, marak·muday·, ṅadodoger, maṁpayaṁ ñaIr bicaṁ, siṁ savatək guna tohaAn·, Ulaḥ suṁsut· Ulaḥ suraḥ, Ulaḥ purik dəṁ gariṁsiṁ, pahi sukakən· saryenana, maka rasa guna Uraṁ, ø,ṅan· lamun:uraṁ  pulaṁ ka dayəḥ Ulaḥ ṅisiṁ di pigir jalan·, di sisi Imaḥ di tutuṁ caAṁna, bisi kaAmbhə ku menak ku gus·ti, suṅuni tu ku nu 2ṁṅaḥ 2ṁṅaḥ, bisi kasumpaḥ kapadaḥkən·, Ambhu bapa paṁguruAn·, kapapas· ka nu ka2lot·, ku tvaḥ Uraṁ gagabaḥ, ṅan· lamun·   ⌉ nurut· saṁ hyaṁ sikṣa ma, ṅisi ma tujuḥ L̥ṁkaḥ ti jalan· kiIḥ ma təlu L̥ṁkaḥ ti jalan·, b⟨o⟩A mo nəmu picarekən· sakaliḥ, ja Uraṁ ñaho di Ulaḥ pamali, ka, U §laḥ ma duka, pamali ma paEḥ, dəṁ jəṁjəqəṁ gagavar, pucuk tambhaluṁ, sugan· tampyan· daL̥m·, kanḍaṁ laraṁ, bale laraṁṅan·, makaṅuni ṅalaṁsinaṁ, mapag· ṅalivat· ratu macaṁkarma, kena Itu parati dosa, jaga raṁ Asup· daL̥m· maka reA lyək·, sugan· ṅarumpak·, nəbuk nəmbhuṁ, məgatan· jajaran·, jaga raṁ dəUk· Ulaḥ salaḥ haR̥p·, maka rampes· disila, dəṁ sugan· Uraṁ dibaAn· lemek:u tohaAn·, tinəṁkən· picarekən· Uraṁ, Asiṁ səqəp· maka suka ka tohaAn·, dəṁ maka Ilik· Ilik· 10 ⌉ dina turutanən·, manṭi gusti, kaAsa Asa, bayaṁkara, nu maR̥k·, paṁṅalasan·, jurulukis·, pan·de daṁ pan·de mas, pan·de gəlaṁ, pan·de vṣa, guru vdi medu vayaṁ, ku § mbhaṁ gənḍiṁ tapukan·, bañolan·, pahuma pañadap·, pañavaḥ pañapu, bela mati juru moha, barat· katiga, pajurit·, pañupit·, pamanaḥ pamraṁ, paṅuraṁ dasa calagara, rare Aṅon·, paceleṁṅan·, pakotokan·, palika prətəL̥m·, siṁ savatək guna, Aya ma nu satyi di guna di kahulunan·, Eta keḥ na turutanən·, kena Eta ṅavakan· tapa di nagara, Aya ma na Uraṁ nu kasəsəl· ku tohaAn·, Eta keḥ Ulaḥ diturutvaḥna, ⟨b⟩isi Uraṁ kasəsəl· dəI, Ini babandiṁna, Upama janma L̥mpaṁ ṅalasan·, niñcak· cucuk·, tiñcak:eḥ  dəi ku Uraṁ, saruA sakitan:ana, ña mana Aya ma na Uraṁ nu kapuji, si caṁciṅan· səlaṁsitan·, pakaprədana, Emet· Imət· rajən· L̥kən·, satya di guna tohaAn·, Eta ma turut:vaḥna dəṁ gunana, bo⌉A tu Uraṁ kapuji dəi, aya ma na janma rampes· ruAna, rampes· tikaḥna, rampes· tvaḥna, turut· saAgəṁna, kena Itu sinaṁguḥ janma Utama ṅarana, Aya ma janma rampes· ruAna, goreṁ tvaḥna, IR̥g tikaḥna, Itu dara jəqəṁ rvana, Ulaḥ dəṁ turutvaḥna, Aya ma janma goreṁ rvana, IR̥g tikaḥna, rampes· tvaḥna, Itu ma mulaḥ diturutiṁkaḥna, dara sok· jəqəṁ rvana, turut ma tvaḥna, Aya ma janma goreṁ rvana, IR̥11g· tikaḥna, goreṁ tvaḥna, Itu ma caruniṁ bumi, siliḥ diri na Uraṁ sabuvaṇa, ṅarana calaṁniṁ janma, //, Itu keḥ na Iṅət·kən:ən·, hala, hayu, goreṁ rampes· Alaguru, Ini paṁṅətna, Aya ma janma paEḥ maliṁ, paEḥ papañjiṁṅan·, paEḥ ṅabegal·, paEḥ meOr, siṁ savatək cəkap· carut·, Eta jəqəṁ kena Ulaḥ diturutan·, ya Eta kaṁkən· guru nis·ta ṅarana, Aya ta dəI lamun· Uraṁ ñəqəṁ nu ṅavayaṁ, ṅadeṅekən· nu matun·, nəmu sikṣaAn· tina carita, ya kaṁkən· guru paṁguṁ ṅarana, lamun· Uraṁ nəmu sikṣaAn· rampes· ti nu maca ma, ya kaṁkən· guru taṁtu ṅarana, lamun· miR̥ṅəḥ bənaṁ dikuryak ma, Ukir-Ukirran·, papa⟦da⟧rahatan·   , papaduṁṅan·, tutulisan·, suI naña ka nu diguna, təmu ku rasa soraṅan·, ku bənaṁna Ilik di guna sakaliḥ, ya kaṁkən· guru vrəri ṅarana, nəmu Agama ti Anak·, ya kaṁkən· guru rare ṅarana, nəmu ḍarmma ti Aki ma, ya kaṁkən· guru kaki ṅarana, nəmu ḍarmma ti lañcək ma, ya kaṁkən· guru kaṁkaṁ ṅarana, nəmu ḍarmma ti toA ma, ya kaṁkən· guru Uva ṅarana, nəmu ḍarmma ti gəsan· luməpaṁ, di lambhur di gəsan· ṅavəṅi, di gəsan· qəR̥n·, di gəsan· majik ma, ya kaṁkən· guru havan· ṅarana, nəmu ḍarmma ti Iduṁ ti ⟦paba⟧bapa, ya ta guru kamulan· ṅarana, makaṅuni lamun· hatur ka mahapandita,ya kaṁkən· guru Utama, ya kaṁkən· guru mulya, ya kaṁkən· guru primana, ya kaṁkən· gu12ru kaUpadesaAn·, ya ta sinaṁguḥ catur Utama ⟦ṅa⟧ṅarana, , ña mana kitu lamun· Agəs di karmaniṁṅ akarma, di tvaḥ riṁṅ atvaḥ, ⟦⟧ Agəs· pahi kaIlikan·, nu gopel· nu rampes· nu hala nu hayu, kitu lamun· Aya nu muji Uraṁ, suI ta suke gəI Uraṁ, guman·ti pulaṁkən·k⟦ə⟧aa nu muji, pakən· Uraṁ mo kapətiṁṅan· ku pamuji sakaliḥ, lamun· Uraṁ daEk dipuji ma, kadyaṁganiṁ galaḥ dava tinambhuṁṅan·⌉ tuna, rasa atoḥ ku na pamuji, Agəs ma dipake haṁkara, ja ṅarasa maneḥ Aya di Imaḥ di maneḥ , ku hakan·, ku Inum· ku suka ku boga, ku pakaraṁ, tekadipake Aṁgəḥhən·, Eta kaṁkən· galaḥ dava ta, Eta kaṁkən· pare hapa ta ṅarana,   kitu lamun· Aya nu meda Uraṁ, Aku sapameda sakaliḥ,, ña mana kadyaṁganiṁ galaḥ cədək tinugəlan· təka, Upamana Uraṁ kudil·, Eta kaṁkən· caI pamandyan·, Upamana Uraṁ kurit·, kaṁkən· dataṁ nu ṅamiñakan·, Upamana Uraṁ poño, kaṁkən· dataṁ nu mere kejo, Upama Uraṁ hanaAṁ, kaṁkən· mavakən· Arocən·, Upama Uraṁ hadəqəl·, kaṁkən· dataṁ nu mere səpaḥhən·, ya sinaṁguḥ pañcaparisuda ṅarana, Eta kaṁkən· galah cədək· tinugəlan·ta, lamun· maka suka rasa Uraṁ, kaṁkən· pare bərat saṁga, boA makahurip· na Uraṁ rye, ja katəmu vvit·niṁ suka luvan· Enak·, salaṁ nu ṅupat· Uraṁ: Ala pañaraman·, Aya tvaḥ  13 Uraṁ ma qəR̥nan·, hantə tvaḥ Uraṁ ma Uṅaṁ Ambhu bapa, kaliṅane janma ṅarana, ya sinaṁguḥ paramarrata visseśa, ṅa, ya kaṁkən· deva maṁjanma ṅarana, ña saṁ purna sarira, ña vvitniṁ hayu, ya puhuniṁ bənər, //, Ini paṁṅimbhuḥniṁ tvaḥ, pakən· mo tivas:akala maṁhurip·, pakən· vastu di Imaḥ di maneḥ, Emet:imət· rajən· L̥kən· paka pr̥dana, mo2gol·, ragol·, purusa riṁ sa, vidagada hapitan·, karavalye, caṁciṁṅan·, laṁsitan·, jagaraṁ ṅajadikən· gaga savaḥ, tihap· Ulaḥ saṁsara, jaga raṁ ñiən· kəboAn· tihap· mulaḥ ṅudər ka huma beEt sakaliḥ, ka huma L̥ga sakaliḥ, hamo ma bənaṁ Uraṁ laku sadu§cocoOAn· Ulaḥ tihap· məli mulaḥ tihap· nukər, pakaraṁ Ulaḥ tihap· ṅiñjəm·,,   simbhut· cavət· mulaḥ kasarataAn·, hakan:inum· Ulaḥ kakuraṁṅan· Anak·⌉ eve pituturran·, sugan· dipajar durbala sikṣa, yatnakən· saṁ hyaṁ sikṣa kandaṁ kaR̥śyin·, jaga raṁ heEs tambha tuduḥ, ṅinum· tvaḥk tambha hanaAṁ, ñatu tambha poño, Ulaḥ Uraṁ kajojoṅan·, tinəṁkən· mariṁ na hantə, saṁṅuni tuku anak:u Eve, mulaḥ dek: apalikətan·, sugan· hamo sapitvaḥhən·, rampes· ma bənaṁ Uraṁ ñaraman·, teka nurut· na pañaraman·, Eta keḥ Anak· Uraṁ, Eve Uraṁ ṅarana, hantə ma nurut ka pamagahan·, Eta saruA dəṅən· sakaliḥ, ṅan· lamun· kədə, Eve Anak gəs· ma mədəṁ diAku ku Uraṁ, boA Uraṁ kabobotan·, ⟨boA R̥⟩jəṁ sasab· ka naraka, L̥ṅit· batri raṁ ṅabakta, hilaṁ bənaṁ  14 cakal· bagal·, Ini varaḥ saṁ ḍarma pitutur, sugan· Ura tan· pahdap·, //,mrəOpekṣaḥ samutataḥ, paEsan·teḥ tan· susuriyəm·, jambhaṅan esiniṁ bañu mahəniṁ, taḥ desa nataḥ nora bukṣaḥ, //, kaliṅana ta, sri ma ṅaranya Omas·, kitu na Omas· lamun:a hamo dilaja, pəL̥k· rupana, lamun:a kalañja ma, cenaṁ rampes· ja kaOpekṣa, kitu keḥ Upama Uraṁ janma Ini, lamun:urut· saṁ hyaṁ sikṣa, kapahayu rasana di Uraṁ, kadyaṁganiṁ bənər, tuməmu bənərnya, kitu lamun· hamo nurut ṣaṁ hyaṁ sikṣa krəta, kadyaṁganiṁ vilut:uməmu vilut·nya, paEsan ma ṅaranya qəntəṁ, kitu na qətəṁ, lamun:a hamo kavaAs·, samar kalaṁkaṁ Uraṁ, lamun:a kavaAs· ma puguḥ ruA   Uraṁ, dina jə2 qətəṁ Et:a kitu keḥ Uraṁ janma Ini, bisa nurut· Upacara sakaliḥ rampes· ma, boA kalihasan· ku rasa di maneḥ, lamun· hamo ma bisa nurut· pamagahan·, puṁguṁ ta ṅarana, jambhaṁṅan· ma ṅaranya pamuruyan·, kaṁkən· caI həniṁ ma hdap· Uraṁ krəta, ña ⟦mana⟧ kitu manana vaAs·, t:hər rame Abək·, desa ma ṅaranya dayəḥ, na dayəḥ lamun:a kosoṁ hantə turutanən:ana, kitu na sabda lamun:a ha⌈mo kaqəsi carut· ṅarana, heṅan· lamun:a kaqəsyan ma na kahanan·, Eta keḥ na turutanən· ⌉, kitu keḥ na sabda maka kaqəsyan·, mana dipajar bənər lakṣana, //, kitu keḥ Uraṁ janma Ini, lamun· dek· ñaho di puhun· suka lavan· Enak ma, Iṅətkən· sahur  15 saṁ darmma pitutur, ini silokana, ø, tatakaṁ carita haṁsa, gajen·dra carita banəm·, macanəm· carita sagaR̥m·, pus·panəm· carita baṁbaR̥m· , //, kaliṅanya ki§ tu jaga raṁ dek cəta, Ulaḥ salaḥ gəsan:aña, lamun· hayaṁ ñaho di taman·heraṁ, talaga bañu Atis ma, haṁsa taña, kaliṅana ma Aya ma janma, Atis·ti riṁ Apr̥niti, heraṁ tinəṁ, rame Ambhək·, ña keḥ kaṁkən· haṁsa di na talaga heraṁ ta, hayaṁ ña⌈ho di jroniṁ laUt ma, maca taña, kaliṅana ma Upama janma ñaho di hdap· saṁ deva ratu, dəṁ di hdap· maḥhapandita, hayaṁ ñaho di lvarniṁ L̥vəṁ ma gajaḥ taña, Ini kaliṅana kaṁkən· L̥vəṁ lvar ta ma, ñaho di tinəṁ nu rye, kaṁkən· gajaḥ ta ma, ña keḥ bəbədas· saṁ   deva ratu, hayaṁ ñaho di ruUm:amis·niṁ kəmbhaṁ ma, baṁba[1+] taña, kaliṅana ta kaṁkən· babara ma janma bisa, saba ṅumbhara ñaho di tikaḥ saliḥ, kaṁkən· ruUm· kəmbhaṁ ma , na janma rampes· tvaḥna, Amis· baruṅusan·, səmu Imuc· tikaḥ suka,  , kaliṅana Ulaḥ salaḥ gəsan· naña, hayaṁ dek· ñaho di sakveḥniṁ carita ma, gəs· ma ḍarmmajati, saṁ hyaṁ hayu, jayasena, sedamana, pujayakarna, ramayana, Adiparva, koramasarma, bimasorga, raṁgalave, boma, sumana, kalapurbaka, jarini, tantri, siṁ savatək· carita ma, memen· taña, dek· ñaho di sakvaḥniṁ kaviḥ ma, kaviḥ bvat:uha, kaviḥ pañjaṁ, kaviḥ lalaṅuAn·, kaviḥ pañaraman·, kaviḥ sisidiran· kaviḥ peṁpeṁ16ledan· boṁboṁ kaso, porerane, po2d· qəri, kaviḥ babahanan·, kaviḥ baba2ṁṅan·, kaviḥ taṁtuṁ, kaviḥ sasabatan·, kaviḥ Igəl-igəlan·, siṁ savatək kaviḥ ma, paraguna taña, hayaṁ ñaho di pamacəḥ ma, cəta macəḥ, cəta nirus·, tatapukan·, baba2ṅan·, babakutrakan·, Abaṁ Abaṁṅan·, nərəy· pañca, munikən· L̥bur, ṅadu L̥suṁ, Asup· ka na lan·tar, ṅadu nini, siṁ savatək:aUlinan· ma, həmpul· taña, hayaṁ ñaho di pan·tun ma, laṁgalaraṁ, bañakcatra, silivaṁṅi, haturvaṁṅi, prəpantun· taña, savalviran:iṁ tulis ma, pupuñjəṁṅa[1+]·, hihiṁ⟨g⟩u⟨l⟩an·, kəkəmbhaṅan·, Alas· Alasan·, Uraṁ Uraṁṅan·, məmətaḥhan·, sisiraṁṅan·, taruk hata, kəmbhaṁ tarate, siṁ savatək tulis ma, lukis· taña, ⟨sava⟩lviraniṁ ⟨t⟩ə⟨t⟩əpaAn· ma, təlu gaṁgaman, palaIn:a, gaṁgaman· di saṁ prabu ma, pədaṁ, Abət·, pamuk·, golok·, peso tən·dət·, kəris·, rakṣasa pinaḥka devanya, ja Itu paranti maEḥhan·, sagala, //, gaṁgaman· saṁ voṁ tani ma, kujaṁ, baliUṁ, patik·, kored·, sadap·, detya pinaḥka devanya, ja Itu paranti ṅala kikicap:ən·, IInummən·, //, gaṁgaman· saṁ pandita ma, kalakatr̥i, peso raUt·, peso doṁdaṁ, paṅot·, pakisi, danava pinaḥka devanya, ja Itu paranti kuməR̥t· sagala, ña mana təlu na gaṁgaman· palaIn:a, dəI, di saṁ prəbu, di saṁ voṁ tani, di saṁ pandita, kitu lamun·16⌉ Uraṁ hayaṁ ñaho di sareAn:a Eta ma, paday· taña, savalviran:iṁ Ukir ma, dinanagakən·, diba2ṁkən·, ditiru pakṣi, ditiru vəre, ditiru siṁha, siṁ savatək· Ukir-Ukirran· ma, maraṁguy· taña, savalviran:iṁ OOlahan· ma, ñupar-ñapir, raramadi, ñocobek·, ñopoṁ koneṁ, ñaṁlarkən·, ñaR̥ṁsəṁ, ñəsəṅit·, ñayaṁ ku pidis· bəbəL̥man·, paṁpagaṁṅan·, kakasiAn·, hahañaṁṅan·, raraməsan·, diruruAm·, diAmis·-Amis·, siṁ savatək kaOlaḥhan·, haR̥p·catra taña, savalirraniṁ boE ma, kəmbhaṁ mucaṁ, gagaṁ seṁgaṁ, same leg·, səmat· sahurun·, Añam· cayut·⌉, sigəji, pasipasi, kalaṁkaṁ ayakan·, poleṁ raganis·, jayati, cəcəmpaAn·, paparanakakan·, maṅin· haris·, siliganti, boEḥ siAṁ, bəbərnatan·, papakanan·, surat:avi, parigi ñeṁsoḥ, gagañjar, lusyin· bəsar, kampuḥ jayati, hujan· riris·, laris· ⌉, boEḥ Alus·, ragen· paṁṅan·ten·, si savatək· boboEhan· ma,paṁṅəyək taña, lamun· hayaṁ ñaho dy agama pariAgama ma, Acara Eleḥ ku Adigama, Adigama Eleḥ ku gurugama, gurugama Eleḥ ku tuhagama, tuhagama Eleḥ ku sat·⌉mata, sat·mata Eleḥ ku surak·loka, surak·loka Eleḥ ku niravəraḥ, Utama janma vahye dosa, vahye janma Utama dosa, siṁ savatək· Agama ma, paratanda taña, sugan· hayaṁ ñaho di tiṁkaḥ praṁ ma, makarabihva, kaṭābihva, lisaṁbihva, siṁhabihva  18 , garudabihva, cakr̥bihva, sucimuka, bajrapañjara, Asu maliput·, mərak ṣimpirgagak saṁkur, luvak maturun·, kidaṁ suməka, babaḥ buhaya, ṅaliga manik· L̥maḥ mrəvasa, Adipati, prəbu sakti, pake praṁ juritan·, tapa sapətrik·, saṁ hulujurit:aña, hayaṁ ñaho di sakveḥniṁ Aji: manṭa ma, jampa jampyi, gəgəI, susuratan·, sasaranaAn·, § kaseraṁṅan·, pavayagahan·, pus·paAn·, susudaAn·, hurip·huripan·, tuduk· Iyəm·, pararasen·, pasakvan·, siṁ savatək· Aji ma, saṁ braḥmana taña, hayaṁ ña⌈ho di puphuja di saṁgar ma, pataḥ, puja daUn·, gəlar palajaṁ, puja kəmbhaṁ, ñapiṁṅan· liṁga, ṅomyen· saṁ hyaṁ, siṁ savatək muja ma, jagan· taña, hayaṁ ñaho di davuḥ nalika ma, bulan· grəmpa, tahun· tan patəgək·, tan pasiraḥ, sakala lumaku, sakalamadəg·, bumi kapədəm·, bumi grəmpa, siṁ savatək ñaho di carek nu bəhəla, bujaṁga taña, hayaṁ ñaho di ḍarmmasikṣa, sikṣa kandaṁ, pasuktapa, padonaAn·, mahapavitra, sikṣaguru, dasasila, pañcasikṣa, guru talapakan, jagat:upadrava, cadusakti, tato buvaṇa, tato sarira, tato Ajñana ma, siṁ savatək· qəsi pus·taka ma, saṁ pandita taña, makaṅuni kasorgaAn· di sakala, kaprabuAn·, kamulyaAn·, kaUtamaAn·, kaprəmanaAn·, kavisesaAn·, ratu taña, hayaṁ ñaho di patitis· bumi ma, ṅampiḥkən· bumi, masinikən· na Uraṁ sajagat·, parin· pasini, ṅadeṁdeṁ maras·pade, ṅukur ña19ruAkən·, ñipat· midana, lamun· luhur dipidatar, Añcol· dipakpak·, siṁ savatək· Ampiḥ-Ampiḥ ma, maṁkubumi taña, lamun· hayaṁ ñaho di sakvaḥniṁ labuḥhan· ma, makaṅuni gosoṁ, go2ṁ, kabuA, ryak· mokpra:k·, ryak maliṁ, Alun· Aguṁ, tañjuṁ, hujuṁ, nusa, pulo, karaṁ nuṁguṁ, tuṁgara, barat daya, siṁ savatək ṣaba di laUt· ma, lalayaran· puhavaṁ taña, hayaṁ ñaho di savatək· AR̥ga ma, təlu sayuta, təlu sakətə, təlu salakṣa, təlu sarivu, təlu satak·, təlu saratus·, təlu sapuluḥ, makaṅuni ka2 bəlaḥ, katəlu bəlaḥ, kapat· bəlaḥ, kalima bəlaḥ, kanəm· bəlaḥ, kapitu bəlaḥ, kavolu bəlaḥ, kasaṁṅa bəlaḥ, siṁ savatək· AR̥gaAn· ma, citrik· byapari taña, hayaṁ ñaho di sandi, tapa, luṅguḥ, pratyakṣa, putus· taṁkəs·, kaL̥pasən·, tata hyaṁ, tata devata, rasa carita, kaL̥pacarita, siṁ savatək nata-nata para devata kabeḥ, saṁ viku paraloka taña, Aya ma na Uraṁ dek cəta, Ulaḥ salaḥ gəsan· naña, lamun· dek ñaho di carek para nusa ma, carek cina, kəliṁ, parasi, məsir, samudra, baṁgala, makasar, pahaṁ, palembhaṁ, siqəm·, kalatən·, baṁka, buvun·, betən·, tulaṁ bavaṁ, sela, pasay·, parayaman·, ṅara dəkan·, dinaḥ, An·dəL̥s·, tego, molo⌈ko, badan·, pego, malaṁkabo, məkaḥ, buretet·, lave, sakṣak·, səbava, bali, jəṁgi, sabini, ṅogan·, kanaṁṅən·, kuməriṁ, sampaṁ tiga, guman·tuṁ, manubi,§  20 bubu, ñiri, sapari, patukaṁṅan·, surabaya, lampuṁ, jambhudipa, seran·, gədaḥ,⟦so⟧ solot·, solod:oṁ, bali, In·dragiri, tañjuṁpura, sakampuṁ, cəmpa, baluk·, java siṁ savatək paranusa ma, saṁ juru basa darmma murcaya taña, Eta keḥna kañahokənən·, di tuhuna di yog·yana, Aya ma nu majar mo ñaho, Eta nu mo satya di guna di maneḥ, mo təIṁ di carek· devata Uraṁ, mo takut· di Upadrava, jagat ganti cadusakti saṁ pandita, tan· na vuruṁ Inanti deniṁ kavaḥ, lamun:a guna mo dipiguna, lamun:a tvaḥ⌈ mo dipitvaḥ, sahiṅaniṁ guna kr̥ta, kena Itu taṁtu hyaṁ taṁtu devata, sakakala batara jagat·, basa ṅrətakən· bumi niskala, basana braḥma, visnu, Isora, mahadeva, ⟨siva⟩ḥ, bakti ka batara, basana In·dra, yama, baruna, kovera, besavarna, bakti ka batara, basana kusika, garga, mesṭi, purusa, patañjala, bakti ka batara, siṁ para devata kabeḥ, pada bakti ka batara seda niskala, pahi maṁgiḥkən· si tuhu, lavan· prətyakṣa, //, Ini na paṁgiḥkənən· di na sakala, taṁtu batara di bhvaṇa, pakən· pagəḥ jadi manik· sakuruṁṅan·, pakənən· teja sabumi, hulun· bakti di tohaAn·, eve bakti di laki, Anak bhakti di bapa, sisya bakti di guru, man·tri bakti di maṁkubumi, maṁkubumi bakti di rathu , ratu bakti di devata, disuruḥ nəguḥkən· di sarira, matitisk⟨ə⟩n· bayu sabda hdap·, ø, lamun· Itu hamo kapiguna, kapitvaḥ ku na janma, kanisṭa madya Utama, pada ḍithi 33bakən· ka na kavaḥ si tam·braḥ gomuka, vijaya jana janma, kavisesa ku devata pun·, sahur saṁ darmma pitutur, mujarrakən· sabda saṁ rumuhun·, Aya dəI babandiṁna, kitu Upamana Uraṁ L̥mpaṁ ka java, hamo bisa nurut· carekna, dəṅən· carana, maṁṅu rasa Uraṁ, Aṁgəs ma pulaṁ dəI ka sunda, hantə bisa carek java, Asa hantə dataṁ ñaba, poOs· tukuna bənaṁ tandaṁ, ja hantə bisa nurut carena, kitu Uraṁ janma Ini, haṁṅər turun· ti niskala, hantə katəmu cara devata, gəra gəra dek maṁjanma, ja kapuṁguṁṅan· ruAna, IR̥g· tiṁkaḥna, hantə bisa nurutvaḥ nu ñaho, Aya kapitvaḥ ta nu mo satya, nu tan· yog·ya, luməkas· maṁgave hala, papañjiṁṅan·, bubunyan·, kapiAdi, kapilañcək·, ña mana vadon· ṅarasa lalaki, laIn· salakina, tan· yog·ya ṅarana, lalaki ṅarasa vadon·, laIn· qəsi Imaḥna, tan· yog·ya ṅarana, vnaṁ ditibakən· ka na kavaḥ, si mrəga vijaya, jana janma ṅaviseśakən· na salaḥ, //, Ini siloka tvaḥ janma salaḥ, buraṁkak·, marande, mariris·,viraṁ, ya ta caturbuta ṅarana, //, kaliṅanya, buraṁkak ma ṅaranya gila, nu kaṁkən· makagila ta ma, tvaḥ janma, dəṁṅi, tuṁṅi, to2ṁ, gasoṁ, campəlak sabda, gopel· tvaḥ, panas· hate, tan· yog·ya ṅarana, ña keḥ nu kaṁkən· makagila ta, tvaḥ janma sakitu, jadina ta rakṣakṣa, durgi durga, kalabuta, gəsan:a ta di malaniṁ L̥maḥ, malaniṁ L̥maḥ ṅarana, sodoṁ, sa2ṁge, cadas· gantuṁ, mukal· pategaṁ, L̥bak·, rañcak·, kəbakan· badak·, ca 23taṁ nugaṁ, cataṁ noṁgeṁ, garuṁguṁṅan·, gareṁgeṁṅan·, L̥maḥ sahar, daṁdaṁvaryin·, huñur, L̥maḥ laki, pitunahan· celeṁ, kaloberran·, jaryan·, səmma, savatək· L̥maḥ kasiṁsal·, sakitu kajajadyan· nu kədə di tvaḥna gopel·, ja tvaḥniṁ janma nu mere gila ta,, jadina ta savatək mahagila, ja han·tə nurut· saṁ hyaṁ sasana kr̥ta, ja ṅarumpak saṁ hyaṁ sikṣa kandaṁ kaR̥ṣyan·, ña mana jadi mahagila, ya ta kaliṅaniṁ buraṁkak· ṅarana, //, marende ma ṅarana, dibeka tiIs· ña karaḥ panas·, dikahemankən·, dikaruñaAn·, diIpuk· , dimemeḥ-memeḥ, dibere suka boga, hulun· kuriṁ, ña karaḥ kira kirakənən:ana, byak⟨ta⟩kəna k⟨u⟩na kapapaAn·, qəsi təgal· sipan·tana, sayoñ:ana loḥna, ti timur ma kalapa§   kan·daga, sakəti woṁ kna Irika, ti kidul· ma gunuṁ vatu, paR̥ṁ sevu voṁ papa Irika, ti barat· yaksa gəni muka, tan· kinavruḥhan· voṁ kveḥnya papa Irika, ti kaler kadi va laṁ sinudukan·, paR̥ṁ satus· voṁ papa Irika, ti təṅaḥ gagak sipan·tana, luvan· saṁ sona yaksa, sevu sevu voṁ papa Irika, ya kapapaAn·niṁ marende ṅaranya, //, mariris ma ṅarana, camaḥ, jiji manan· tahi, camaḥ manan· vaṁke Abo, kitu keḥ tvaḥ janma caca2kot·, baraṁ cokot·, Agəs ma baraṁ Ala hamo men·ta, maliṁ, numpu, me Or, ṅaR̥but·, siṁ savatək· curavəda ka nu bənər, paEḥ ma Atmana papa, sarivu saratus· tahun· kəna ku sapa batara, taṅeḥ ma na jadi janma, Aya jadina ta, koter, ja⟨g⟩el·, hi35L̥d· tahun·, pitək·, titigi, jambhəloṁ, limus· sakəR̥t·, meAr, pacet·, lentaḥ, L̥həṁ, gəR̥ṁ, savatək· dipikajiji ku nu Uraṁ reA, ya ta sinaṁguḥ mariris· ṅarana, // , viraṁ ma ṅarana, mumul· tuhu, mumul· bənər, mumul· yog·ya, mumul dugaduga, mumul· bema, lamun:a carut· mahaR̥n·, haR̥sa, bogoḥ, gavok·, lamun:a pa §Eḥ ma Eta Atmana maṁgiḥkən· papa, vot· goṁgaṁ, cukaṁ cuqət·, batu kacakup· , dijadikən· makabhvaṇa, jadi vatək mahagila, varak·, macan·, vuhaya, Ula magəṁ, savatək makagila janma, ya ta maviraṁ ṅarana, sakitu na catur buta //, Ini ma Upama janma ⟨ta⟩n⟨da⟩ṁ ka cina, həbəl maṁkuk di cina, ñaho di karma cina, di tikaḥ ciṇa, di carek ciṇa, di polaḥ ciṇa, di kararampes:an· ciṇa, katəmu na carek təlu, kanisṭa, madya, Utama, pahi ñaho di sabda saṁ prabu, saṁ rama, saṁ R̥ṣi, bisa matitiskən· bhayu sabda hdap·, ña mana ñaho⌈ di gəI, di UpagəI, di parigəI, ya ta trigəI ṅarana, gəI ma bisa ṅicap· bisa ⟨ṅinum·⟩ bisa dina kasukaAn·, ya gəI ṅarana, UpagəI ma ṅarana, bisa ñandaṁ, bisa ṅago, bi sa babasaḥhan·, bisa dibusana, ya UpagəI ṅarana, parigəI ma ṅarana, bisa nitaḥ bisa mivaraṁ, ja sabda na Arum· mavaṁṅi, ña mana hantə suraḥ nu dipivaraṁ, ja katuju ku bənaṁ milabuḥ siloka, lamun· ka beEt ma basana, Utun·, Eten·, O2k·, Anakiṁ, AdiIṁ, ka kolot ma basana, lañcəkiṁ, suAniṁ, qəcuIṁ, toAIṁ, akiIṁ, paṁvastuna ma su 34maṅər, tətəIṁ Amat·, sakitu na dasa pasan·ta, gəs ma gunana ma, hoOk· pesok· Asiḥ karuña, mupraruk· ṅulas·, ñəcəp· ṅala Aṁṅən·, ña mana suka buṁṅaḥ padaṁ caAṁ nu dipivaraṁ, ya ta sinaṁguḥ parigəI ṅarana , //, Ini salokana, mas·, pirak·,komala, hintən·, ya ta saṁ hyaṁ catur yog·ya ṅarana, Ini kaliṅana, mas· ma ṅaranya, sabḍa tuhu, təpət· byakta, pañcaksara, pirak ma ṅaranya, Ambhək· krata yog·ya rahayu,⟨ko⟩[2+]ma ṅaranya, gəIna padaṁ caAṁ, L̥ga loganda, hintən ma ṅaranya, caṁciṁ səri, səmu Imuc·, rame Ambhək·, ya ta sinaṁguḥ catur yog·ya ṅaranya, //, ya ta janma bijil ti nirmalaniṁ ləmaḥ nirmalani L̥maḥ ṅarana, pahoman·, pabutəlan·, pamujaAn·, Imaḥ manəḥ, candi,   prasad:a, liṁga liṁgir, batu gaṁsa, L̥maḥ biniṁba, ginave voṁvoṁṅan·, sasapuAn·, sakitu saUkur L̥maḥ kaOpekṣa, caI kasucikən·, kapaviṭākən·, ña keḥ janma rahayu, janma rampes·, ya janma krata, nu kaṁkən· bijil· ti nirmalaniṁ L̥maḥ ma ṅarana, Iṅət di saṁ hyaṁ sikṣa, mikuku talataḥ Ambhu bapa, Aki lav:an· buyut·, ñaho di sikṣaAn· mahapandita, magəḥkən· Ujarniṁ kr̥ta, Ini carita bəhala nu nañjərkən· saṁ hyaṁ sasana kr̥ta, raḥhyaṁtaṁ devaraja, raḥhyaṁta ravuṁlaṁṅit·, raḥhyaṁta ri mdaṁ, raḥhyaṁta ri mnər, ya ta sinaṁguḥ caturkr̥ta ṅarana, ña mana kitu Ayəna, na janma nu Iṅət di saṁ hyaṁ darmma viṣeśa, ñaho di karasyeAn·niṁ janma, ya ta sinaṁguḥ janma rahasye ṅarana, lamun:a pati ma Eta Atmana, maṁgiḥkən· sorga raḥhayu, maṁgiḥ raḥ36hina tan pabalik· ptaṁ, suka tan pabalik duka, sorga tan pabalik papa, Enak·tan pabalik· lara, hayu tan pabalik hala, nohan· tan pabalik· vogan·, mokta tan pabalik· byakta, nis· tan pabalik hana, hyaṁ tan pabalik· deva, ya ta sinaṁguḥ parama L̥ñəp· ṅarana, //, kitu keḥ janma Ayəna, Upama uraṁ mandi, caI pitəmuqən· Uraṁ, heṅan· ta na caI dva pilihən:ana, nu kəruḥ dəṁṅən· nu heraṁ, kitu keḥ tvaḥ janma, dvanu kapaknakən·, nu goce dəṅən· nu rampes·, kitu keḥ janma, manana kapahala, ku tvaḥ nu nu mahala Iña, kitu keḥ janma, mana na kapahayu, ku tvaḥna nu mahayu Iña, ña mana janma hala ku tvaḥna, mana hayu ku tvaḥna, kitu keḥ caI ta, mana dipajar dva na piliḥhən ma, bañu   Asr̥p· lavan:a hnaṁ ma, Iña saṁ hyaṁ darmma viṣeśa, ña nu dilakukən· ku mahapandita, nu bañu hakər lav:an· L̥tuḥ ta ma, Iña na rasa carita, nu dilakukən· ku na saṁ viku lokika, paramarata kabeḥ, ña mana kadyaṁgan:iṁ centana, lavan:acentana, nu centana ta ma, vruḥ meṅət· tutur tan pabalik lupa, ya ta vvit·niṁ janma raḥhayu, ya taṁ⟦sa⟧kalniṁ bumi kr̥ta, nu Acentana ta ma, Ikaṁ lupha ⟨h⟩ya moha, tar kahan:an· tutur, ya taṁkal·niṁ saṁhara, puhun·niṁ kaliyuga, bətiniṁ jalir, vvit· niṁ liñok·, ya saṁkan· janma ka naraka, Ulaḥ Eta dipitəmən· ku nu dek· bənər ma, // Ini Ujar saṁ sadu, basana mahayu drabyana, Ini tritan·tu di bumi, bayu kita pinaḥka prabu, sabda kita pinaḥka rama, hdap· kita pinaḥka R̥śi, ya tritan·tu di bumi, ya kaṁkən· panə37guḥniṁ bhvaṇa ṅarana, Ini trivarga di lambha, visnu kaṁkən· prabu, braḥma kaṁkən· rama, Isorra kaṁkən· R̥śi, ña mana tritan·tu panəguḥniṁ bhvaṇa, trivarga hurip·niṁ jagat· ya sinaṁguḥ tritan·tu di nu rye ṅaranya, təguḥkən· pagəḥkən· sahiṅan:iṁ tuhu, təpət· byakta vartamanaḥ, mana krata na bhvaṇa, mana hayu Ikaṁ jat· kenana tvaḥniṁ janma kapahayu, kitu keḥ saṁ pandita, pagəḥ di kapanditaAn:ana, kr̥ta, saṁ viku pagəḥ di kavikuAn:ana kr̥ta, saṁ maṁṅuyu pagəḥ di kamaṁṅuyuAn:ana kr̥ta, saṁ phalikən· pagəh di kapalikən:ana kr̥ta, saṁ tetega pagəḥ di kateteAn:ana kr̥ta, saṁ Amə pagəḥ dikaAməṁṅan:ana kr̥ta, saṁ vasi pagəḥ di kavasiAn:ana kr̥ta, saṁ qəbon· ⌉pagəḥ di kaqəbon:ana kr̥ta, saṁ tiAgi pagəḥ di katyagiAn:ana kr̥ta, makaṅuni saṁ val:aka pagəḥ dikaval:akaAn:ana kr̥ta, saṁ voṁ tani pagəḥ di kataniAn:ana kr̥ta, saṁ qəvaḥ pagəḥ di kaqəvaḥhan:ana krata, saṁ gu⟨s⟩t⟨i⟩ p⟨a⟩g⟨ə⟩ḥ d⟨i⟩ kagust⟨i⟩An:ana kr̥ta, saṁ man·tri pagəḥ di kaman·triAn:ana kr̥ta, saṁ mas:a pag⟨ə⟩ḥ d⟨i⟩ kamasaṁṅan·nana kr̥ta, saṁ bhujaṁga pagəḥ di kabhujaṁgaAn:ana kr̥ta, saṁ tarahan· pagəḥ di katarahan:ana kr̥ta, saṁ disi pagəḥ di kaḍiśiAn:ana kr̥ta, saṁ rama pagəḥ di karamaAn:ana kr̥ta, saṁ R̥śi pagəḥ di § kaR̥śiAn:ana kr̥ta, saṁ prabu pagəḥ di kaprabuAn:ana kr̥ta, ṅuni saṁ pandita, kalav:an ṣaṁ devaratu, pagəḥ ṅrətakən·niṁ bhuvaṇa, ña mana krata lor kidul· kulon vetan·, sakasaṁga deniṁ prativi, sakakuruṁ deniṁ Akasa, pahi maṁhurip· Ikaṁ sarvo janma kabeḥ, sarvo janma kabeḥ ṅarana, janma tumuvuḥ, janma triyak·, janma voṁ, janma sivoṁ, vastu sivoṁ, ña mana sakitu eta nu dapajar sarvo ja 38nma kabeḥ, janma tumuvuḥ ma ṅarana, trəna, taru, lata, galuma, pahi maṁhurip· hejo⌉ lebok· natar ḍaṁkura, ya janma tumuvuḥ ṅarana, janma triyak· ma ṅarana, savatək ṣatoA, magəṁ madə mit·, di darat· di caI, ya janma triyak· ṅarana, janma voṁ ma ṅarana, ruAna janma, kena tə haḍe yunina, janma sivoṁ ma ṅarana, rampes· yuni, rampes· baṁsa, kena han·tə Acan· ñaho di saṁ hyaṁ ḍarmma, vastu sivoṁ ma ṅarana, nu təgər di bənaṁna ñaho, vruḥ di saṁ hyaṁ ḍarmma, ñaho⌉ di tato saṁ hyaṁ Ajñana, ya ta vastu sivoṁ ṅarana, //, Ini ma sugan· hayaṁ kalihasan· ku qəsi bhvaṇa r⌈yena ta, 4, Ini ṅarana, kurija, mantaja, bagaja, payuja, kurija ma ṅarana, savatək bijil·ti s(u)ṅ(u)t·, man⟨ta⟩ja ma ṅarana, savatək· bijil· ti panon·, bagaja ma ṅarana, savatək· bijil· ti   baga, payuja ma ṅarana, savatək· bijil· ti tumbhuṁ, ya ta sinaṁguḥ saṁ hyaṁ catur mula ṅarana, //, Ini guna janma di bhvaṇa, 6, ṅaṁka, ñigi, ṅikət·, ñigəṅ, ṅaruAṁ, ṅa2mbhoṁ, ṅaṁka ma ṅarana, Aṁṅən:aṁṅən·, ñigi ma ṅarana, UUtayan·, ṅikət· ma ṅarana, vatək· nalikən· ñigəṁ ma ṅarana, məpəṁ, məlaḥ, macir, midvakən·, ṅadar, ṅagitaka, ṅukur, ñarvakən·, ṅarvaṁ ma ṅarana, savatək· ṅalikən·, ṅa2mboṁ ma ṅarana, savatək· həL̥t· həL̥t· , ya ta sinaṁguḥ sad·guna ṅarana, sakitu guna janma sareAn:a, //, Ini kahayaṁ janma, 4, yun· suda, yun· suka, yu n· muṁgaḥ, yun· luput·, Ini kaliṅana, yun· suda ma ṅarana hayaṁ purna, mumul· kəna ku sarba kasakit·, yun· suka ma ṅarana, hayaṁ bəhar, mumul kaAn·tunan· ku drabya,  39 yun· muṁgaḥ ma ṅarana, hayaṁ sorga, mumul· maṅgiḥkən· bhvaṇa, yun· luput· ma ṅarana, hayaṁ mokta, mumul· kabava ku para sorga, ña mana sakitu kahayaṁ janma saryen:a, //, Ini nu ma di ka caI, 4, kaliṅana, lanaṁ, vadon·, kədə, malavadiṁ, sakitu Eta ryena, sabaraha dagaṅan· dipakən· Eta, 2, kaliṅana, Asak·, dəṁ hataḥ, goce dəṁ rampes· becet· dəṁ gəde, sabaraha rasana, 6, kaliṅana, lavan:a, kadukha, tritka, amla, kasaya, madura, lavan:a ma ṅarana paṁset·, kadakha ma ṅarana, lada, tritka ma ṅarana pahit·, amla ma ṅarana hasə m·, kasaya ma ṅarana pəL̥m·, madura ma ṅarana Amis· sakitu: karasana ku na janma⌈⟨sarereA⟩, //, Ini pakən· Uraṁ mibogaAn maneḥ, pakən:a turun pativaḥ tivaḥ ka Anak·  translation : 
 [.1]
  commentary : 
 [.1]
  bibliography : 
 [.1]
       