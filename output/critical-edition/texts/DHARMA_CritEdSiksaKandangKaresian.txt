The Saṅ Hyaṅ Siksa Kandaṅ Karəsian.  or ‘The Holy Precepts for the Community from the Hermitage’Digital Critical Edition and Translation of the Old Sundanese Rules for Society edited by Aditia Gunawan
Witnesses:
msA: Perpustakaan Nasional, Jakarta, 
msB: Perpustakaan Nasional, Jakarta, L. 624 & L. 1+
msEdASD: Atja & Saleh Danasasmita, eds. 1981.Sanghyang Siksakanda ng Karesian (naskah Sunda Kuno tahun 1518 Masehi). Bandung: Proyek Pengembangan Permuseuman Jawa Barat.

Current Version: draft, 2022-07-29Z
Still in progress – do not quote without permission.
Copyright (c) 2019-2025 by Aditia Gunawan.
chapter 1: [1.1][msA-1v]ndahnihan varahaknasaṅ sadu,desaṅ mamethayu, hana tasaṅ hyaṅsiksa kandaṅ karəsian ṅaranya, kayatnakna voṅ sakabeh,nihan ujarsaṅ sadu, ṅagəlarkən saṅ hyaṅ siksakandaṅkarəsian.
[1.2]ini saṅ hyaṅdasa-krəta,kundaṅənuraṅ reya,asiṅ nu deknañjərkənsaṅ hyaṅ sasana krəta,pakənənhəbəl hirup(,)həbəl ñovana, jadyan kuras,jadyantahun, dəgdəgtañjər,jayapraṅñovanana uraṅreya.
[1.3]inibyaktanasaṅ hyaṅdasa-krətaṅaranya, kalaṅkaṅ saṅ hyaṅdasa-sila, maya-maya saṅ hyaṅ dasa-marga, kaprətyaksaan na dasa-indriya, pakən ṅrətakəndibumi lamba, di bumiparək.
[1.4]ini pakənuraṅ ṅrətakən bumilamba, caaṅ jalan, pañjaṅ tajur, pakapradana, liñih pipir,caaṅbu[msA-2r]ruan, aṅgəsma imah kaəsi, ləit kaəsi, parañje kaəsi,humakaomean, sadapan karaksa, palana ta huriphirup,sovevaras,ñovanasaṅ mavaṅ rat, saṅkilaṅ di lamba, trəna(,)taru(,)lata(,)guluma,hejolembok tumuvuh, sarba palavovohan, dadi nahudanlanduh(,)tahun tumuvuh(,)daekmaka hurip nauraṅ reya, iña eta saṅ hyaṅ sasanakrəta, di lambaṅaranna.
[1.5]ini saṅ hyaṅ dasa-krəta, nu dipajarkənkalaṅkaṅsaṅ hyaṅdasa-silata, ya maya-mayasaṅ hyaṅdasa-marga ta, kaprətyaksaan na dasa-indriya.
[1.6]inibyaktana, cəliulahbaraṅ deṅe mo ma nu siəp dideṅe, kenana dora bañcana, saṅkan uraṅ nəmumala, nalunas papa naraka, heṅanlamunnakapahayu ma,sinəṅ[msA-2v]guhutama bijilna ti paṅrəṅə.
[1.7]mataulahbaraṅdələ, moma nu siəp didələ, kenana dora bañcana,saṅkan uraṅnəmumala, nalunas papakalesa, heṅanlamunnakapahayu ma, sinaṅguhutama bijil ti mata.
[1.8]kulit ulah dipake gulaṅ-gasehan, ku panas ku tiis,kenanadora bañcana, saṅkan uraṅ nəmumala, nalunas papa naraka, heṅan lamunna kapahayu ma, sinəṅguhutamabijilna ti kulit.
[1.9]letah ulah salah nu dirasakən, kenana dora bañcana, saṅkan uraṅ nəmu mala, na lunas papa naraka, heṅan lamunna kapahayu ma, sinəṅguh utama bijilna ti letah.
[1.10]iruṅ ulah salah ambə, kenana dora bañcana, saṅkan uraṅ nəmu mala, na lunas papa[msA-3r]naraka, heṅanlamunnakapahayu ma, sinəṅguh utama bijilnati iruṅ.
[1.11]suṅut ulah baraṅ carek(,)kenana dora bañcana, na lunas papa naraka, heṅanlamunnakapahayu ma, sinəṅguh utama bijilna ti suṅut.
[1.12]ləṅən mulah baraṅ cokot, kenana dora bañcana, na lunas papa naraka, heṅanlamunnakapahayu ma, sinəṅguh utama bijilna ti ləṅən.
[1.13]suku mulah baraṅ tiñcak, kenana dora bañcana, na lunas papa naraka, heṅanlamunnakapahayu ma, sinəṅguh utama bijilna ti suku.
[1.14]payu ulah dipake kətər, kenana dorabañcana,na lunas papa naraka, heṅan lamunna kapahayu ma, sinəṅguh utama bijilna ti payu.
[1.15]baga purusa ulah dipakekañco[msA-3v]lah, kenana dora bañcana, na lunas papa naraka, heṅan lamunna kapahayu ma, sinəṅguh utama bijilna ti baga lavan purusa, ya ta sinaṅguh dasa-krəta ṅaranna, aṅgəsma kapahayuna dorasapuluh, rampes tvah na uraṅ reya, makaṅuni tvah saṅ deva ratu.

chapter 2: [2.1]nihan sinaṅguh dasa-prəbakti ṅaranya,anakbakti di bapa,sa, eve bakti di laki,2, hulun bakti di pacandaan,3, sisiya bakti di guru,(4,)voṅtani bakti divado,(5,)vado bakti di mantri,6, mantri bakti di nu naṅganan,7, nu naṅganan bakti di maṅkubumi,(8,)maṅkubumi bakti di ratu,9, ratu bakti di devata,0, devata bakti di hyaṅ,yata sinaṅguh dasa-prəbakti ṅaranna,0.

chapter 3: [3.1]ini na lakukənən, talatah saṅ sadu jati, oṅkara namasivaya,səmbahniṅhulun, di saṅ hyaṅ pañca-tatagata, pañca ṅaraniṅ lima, tata ma ṅaraniṅ sabda, gata ta ma ṅaraniṅ raga, ya etanapahayuən sareanana,pañcaksaraguru-guruniṅ janma,ka,pañcaksarama byakta, nukatoṅtonkavrətan, kacaksuhkuindriya, guru ma panañaan na uraṅ reya, ña mana diṅarananguruniṅjanma, saṅmohamasaaṅgəsnaaya bvana.
[3.2]ini byaktana ṅaranya, ya pañca-byapara, saṅ hyaṅ prətivi, apah, teja, bayu, mvaṅ akasa, carek saṅ sadu mahapurusa, eta keh drəbya uraṅ, kaṅkən prətivi kulit, kaṅkən apah darah ciduh, kaṅkən teja panon, kaṅkən bayu tulaṅ, kaṅkən akasa[msA-4v]kapala, iyaprətividi sarira ṅaranya, ña manadikaṅkənkənkanu mava bumi, ya maṅupatidadipraburama rəsi disi mvaṅ tarahan.
[3.3]ini pañca-putra,prətivisaṅ maṅukuhan, apah saṅ katuṅ maralah, teja saṅ karuṅ kalah, bayu saṅ sandaṅ grəba, akasa saṅvrəti kandayun.
[3.4]ini pañca-kusika, saṅ kusika, di gunuṅ, saṅ garga di rumbut, saṅmestridi mahameru, saṅ purusa di mandiri, saṅ patañjala di pañjulan.
[3.5]lamunnapahi kaopeksa saṅ hyaṅ vuku lima,nabvana boa halimpu, ikaṅ desa kabeh, desakabehṅaranya, purba, daksina,pasirma, utara, madya.
[3.6]purba, timur, kahanan hyaṅ isora, putih rupanya, daksina kidul,kahananhyaṅbrahma,baṅrupanya,pasirmakulvan, kahanan hyaṅ mahadeva, kuniṅrupanya,[msA-5r]utara lor, kahanan hyaṅ visnu, hirəṅ rupanya, madya təṅah, kahanan hyaṅsivah, sarva varnarupanya, ña mana sakitu saṅ hyaṅ vuku limadibvana.
[3.7]ini vuku lima di mahapandita, sandi ma karasa si tutur, tapa ma karasa siliṅlaṅ, luṅguh ma karasa si pagəh, prətyaksa ma karasasy asəmbava, kaləpasən makarasa si maṅdumitan kaduman,maṅhiṅi tankahiṅanan, sakitu vuku lima di mahapandita.
[3.8]nihan pavvitaniṅ krəta, sya saṅ devata lima, pahi ṅavakan ṅaran di maneh, pahi mirəṅəh rua di maneh, heṅan lamunna mokaraksama,kady aṅganiṅvilut tuməmu vilutnya bənər tuməmu benernya, kitu keh eta, ku tvahniṅ janma mana krəta, ku tvahniṅ[msA-5v]janma mana nahayu.

chapter 4: [4.1]ini karmaniṅ hulun, sakajalan uraṅ hulun, karma ma ṅaranya pibudiən,tiṅkahparipolah, sakajalan ṅaranya, maka takut maka jarot, maka atoṅ maka təaṅ, di tiṅkah di pitvahən, di ulah di pisabdaan,makaṅuni lamun di harəpən saṅ deva ratu pun.
[4.2]maka satya di kahulunan,manalokat dasa-kalesa, boa ruvat mala mari papa,kapaṅguhniṅkasorgaan.
[4.3]lamuntətəiṅṅavakan karmaniṅ hulun,kitueta ləvihmadan usyattitindih ukir, ditapa di luhur gunuṅ, kena palaraṅ ditapa, di nahunurgajah hunursiṅha,dəkətmahabañcana.
[4.4]ini tvahniṅ janma, pigunaən na uraṅ reya, ulah mo turut saṅ hyaṅ siksaka[msA-6r]ndaṅkarəsian, jaga raṅ dek luput iṅ napañca-gati saṅsara, mulah carut mulahsok rereh, mulahñaṅcarutkənmaneh, kaliṅanna ñaṅcarutkən maneh ma ṅaranya,naaya dipajar hantə,nahantə dipajar vaya,naiña dipajar lain,nalain dipajar iña, ñakarah hədapnamakira-kira, budi-budi,ṅajərum, mijahətan, eta byaktana ñaṅcarutkən maneh ta ṅaranna.
[4.5]ñaṅcarutkən sakalih ma ṅaranna, mipit mo amit, ṅala momenta,ṅajumputmo sadu, makaṅunitu numpumaliṅ,ṅəntalṅabegal, siṅ savatək cəkap carut, ya ñaṅcarutkən sakalih ṅaranna.
[4.6]saṅuni tu meor, ṅodok,ñopet, ṅarəbut, ṅarorogoh, papañjiṅan,[msA-6v]makaṅuni ṅotok ṅovo, di pamajikan, di paṅhulu tandaṅ, makaṅuni di tohaan di maneh, itu ləvih mulah dipiguna, dipitvah ku uraṅ hulun.
[4.7]ulah mo pake na sabda atoṅ təaṅ guru basa, bakti suksila di pada janma, di kulakadaṅ baraya, makaṅuni di tohaan uraṅ, suku ma pake disila, ləṅən ma pake umun.
[4.8]jaga raṅ pacarek dəṅ menak dəṅgusti, dəṅ buhaya iṅ kalih, dəṅastrilaraṅan, makaṅuni dəṅ tohaan uraṅ, jaga raṅdigunakən, mulah surah di tinəṅ uraṅ, saṅuni salah tembal, kajəəṅ səmu mo suka ku tohaan uraṅ, ulah(,)pamali(,)bisi urug bənaṅ ditapa, hilaṅ bənaṅ cakal bakal, bisi ləṅit batri hese, kapaṅguh ku saṅ hyaṅ jagat saṅsara, katigra[msA-7r]ha ku saṅ deva ratu.
[4.9]lamun hamo satya di tohaan uraṅ,aṅgəsma jaga raṅ vaya di kagəriṅ, jaga raṅ palay, jaga raṅ irəg, duga-duga majar manehtətəiṅamat(,)mana dipajar satya di kahulunan, heṅan jaga raṅ cəta ma mulah luhya, mulah kuciva, mulahṅontoṅdipivaraṅ, mulah hiri mulah dəṅki, dəṅ dəṅən sakahulunan, makaṅuni ñəəṅ nu mənaṅpujyan, mənaṅ parəkan, ñəəṅ nu dineneh ku tohaan, teka dekñətñottinəṅ uraṅ, hayva(,)pamali,kapamalyananakarah, jadiəluh, barəh hate, hamo bənaṅditambaan, jampe mo matih, paksa mo mrətyaksa, jahantəkaturutansaṅ hyaṅ siksa kandaṅ karəsian.
[4.10]kitu jaga raṅnaṅganan, mulah kira-ki[msA-7v]ra digəlaṅan, jaga raṅ kagəlaṅan, mulah mo bakti di nu naṅganan, kena itutandasaṅ deva ratu.
[4.11]jaga raṅ kəna pañuruhan, mulah mo raksa saṅ hyaṅ siksa kandaṅ karəsian, pakən uraṅ satya di pivaraṅan, heṅan lamun nu ṅalor ṅidul ṅulon ṅetan, gəs ma mulah si vokcante, mulah si mur cante, mulah si mar cante, mulah darma cante, ya ta sinaṅguh saṅ hyaṅ catur-yatna ṅaranya.
[4.12]ini kaliṅanna, si vok cante ma ṅaranna, kavujukan ku hakan inum, si mur cante ma ṅaranna,salimaha miluṅaramankənnu maliṅ, nu ṅarəbut, nu meor, ya salah doṅdonan ṅaranya,si mar cante ṅaranna, ṅala dagaṅan, mas pirak lalambaran, hantə di[msA-8r]titah ku nu mivaraṅ, ya salahsadeyaṅaranna, darma cante ma ṅaranna, daranan di kacəcəb tohaan uraṅ, disuruh ñokot, ṅadarat, matyan nu tan yogyakatohaan, gumanti ya ṅisəsan, kena vagəy, kena kulakadaṅ, kena baraya, eta ulah dipiguna,kena pamali salah binarih ṅaranna, itu darma cante ṅaranna, eta mulah dipitvahkuuraṅhulun, bogoh di kacəcəb, cəcəb di kabogoh, itu tan yogya dipitvah ku uraṅ hulun.
[4.13]ini pakən uraṅ nurut ka tohaan, pakən uraṅ pañjaṅ dipihulun, pakən uraṅ həbəl diasa ku tohaan uraṅ, turut saṅ hyaṅ siksa kandaṅ karəsian, birəṅəh na paṅ[msA-8v]hulu tandaṅ,lamunnañəsəl tohaan, milu uraṅ ñəsəl dəi dəṅ tohaan,lamunnamuji tohaan, milu uraṅ muji dəi dəṅ tohaan, lamun hamo mabisamilu muji milu meda dəṅ tohaan, tosta ciṅciṅtəhəruraṅ bakti ka tohaan.
[4.14]jaga raṅ ləmpaṅ ṅalasan, baju simbutpaṅadva, dataṅ ma ka sisi, sakarajən dibaju, disimbut, lamun hamo dəṅ tohaan, isəskən na siksa kandaṅkarəsian,siksaananata, ulah dekṅundərka huma beet sakalih, ka kebon sakalih, hamo ma bənaṅ uraṅ laku sadu.
[4.15]salaṅ iṅkəboan iṅ alas, kayu batri naṅtu, bvah bənaṅṅararaṅgean,taṅgəhansuluh, turuban supa, caṅrədan təvvan, odeṅ, ñərua[msA-9r]n, eṅaṅ, ulam, parakan, siṅ savatək babayan, ulah uraṅ baraṅ ala, saṅunitu nurunkənsadapan sakalih, ulah eta dipiguna, kenana puhuniṅ dosa, taṅkalniṅ papa kalesa.
[4.16]jaga raṅ nəmujalan, gədebeet, baṅatdicaṅcutdipaṅadva, sugan uraṅ pajəəṅ dəṅgusti, dəṅmantri, ulah mo paṅidalkən,paṅadoṅkoṅkən, lamun bujaṅgabrahmana, viku haji, maṅkubumi, anak ratu,bəṅharkokoro,makaṅuniguru loka, ulah mopaṅidalkən,paṅdəukən,kenaitu guru saṅ prəbu.

chapter 5: [5.1]iṅətkən na siksa kandaṅ karəsian, dəṅisəskənna haloan, ulah dekṅərikənastrilaraṅan sakalih, rarahulañjar, bisikəna ku haloan[msA-9v]si paṅhavanan, makaṅuni ṅarovaṅtaṅan, sapaṅluṅguhandi cataṅ, di bale,di təpas, patutuṅgalan, haloansi paṅluṅguhanṅaranna, patañjər-tañjər di pipir, di buruan,patutuṅgalan, yahaloan sipanataranṅaranna, nembalan nu batuk, nu ṅadehem, nu ṅarəhak,makaṅuniambu iṅ kalih ṅavih, ya ləmbuaṅgalaṅaranya, ñanda diurut saṅhyaṅ kalih dəuk, di tihaṅ, di kayu, di batu, ñəəṅ iña aṅgəs diri disilihan ñanda, ṅaranna ləmbuaṅgasir, itu keh naiṅətkənən, lamun dekluput tinaraka.
[5.2]saṅuni sapaṅinəpan, sapamajikan, satəpas, sabale, dəṅ saṅ hyaṅ kalih,dəṅ astrilaraṅan sakalih, ṅaranna kəbosapitunahan,iñakeh naiṅətkənən,[msA-10r]sinaṅguh ulah pamali ṅaranna.
[5.3]kitu keh lamun uraṅ dek paparan, hayva, ulah dekditurutku hulun sakalih, lamunuraṅdek maan iña ma,makamajar ka paṅhulu-tandaṅna,lamunkapicayama, samayakən, kugəriṅna, ku paehna, ku ləṅitna,porocmatisareyana eta ma, baan, hamo tu aya na pidosaən,jakolot na samayamanan naagama, hamo ma dipicaya(,)ulah,lamunnakədə ma dek maan iña, gəriṅ ma nuluṅ, paeh ləṅit maṅagantyan,sakadəgdəgna,samaṅkana kayatnakna.

chapter 6: [6.1]nihan muvah jaga raṅ kadataṅanku same, paṅuraṅ, dasa, calagara, upəti, paṅgərəs rəma, maka sukagəiṅuraṅ, makarasakadataṅan kukula-kadaṅ, ku baraya(,)ku adi lañcək, anakmitrasuvan ka[msA-10v]ponakan, sakitu etakaṅkənna, ṅan lamun aya paṅhaat uraṅ, kicap inumsimbutcavətsakadrəbya,makarasa pujañaṅraha, kahyaṅka devata.
[6.2]aṅgəsma jaga raṅdigunakən, ka gaga ka savah, ka seraṅ agəṅ, ṅikis, marigi,ṅandaṅ,ṅaburaṅ, marak,munday,ṅadodoger,mapayaṅ, ñairbiñcaṅ, siṅ savatək guna tohaan, ulah suṅsut, ulah surah, ulahpurikdəṅgariṅsiṅ, pahisuka[msB-2r]kənsareyanana, maka rasa guna uraṅ.

chapter 7: [7.1]ṅanlamunuraṅ pulaṅ ka dayəh(,)ulah ṅisiṅ dipiṅgirjalan, di sisi imah dituṅtuṅcaaṅna, bisikaambəku menakku gusti,saṅunitu kunubuṅah-baṅah, bisikasumpahkapadahkən, ambu bapapaṅguruan, kapapaskunu karolot, ku tvah uraṅ gagabah, ṅan lamun[msA-11r]nurutsaṅ hyaṅsiksa ma,ṅisiṅma tujuhləṅkahti jalan, kiih matəluləṅkahti jalan,boamo nəmu picarekən sakalih, jauraṅñahodiulah pamali,ka, ulahma duka, pamali mapaeh.
[7.2]dəṅ jəṅjəəṅ gagavar,pucuktambaluṅ, sugan tampyan daləm,kandaṅlaraṅ, bale laraṅan, makaṅuni ṅalaṅ sinaṅ, mapag ṅalivat ratumacaṅkrama, kena ituparantidosa, jaga raṅ asup daləm(,)maka realiək, suganṅarumpak, nəbuk, nəmbuṅ,məgatanjajaran.
[7.3]jagaraṅdəuk ulah salah harəp, makarampesdisila, dəṅ sugan uraṅ dibaan lemek ku tohaan,tinəṅkənpicarekənuraṅ, asiṅsiəpma kasuka natohaan, dəṅ maka ilik-ilik[msA-11v]di na turutanən, mantri, gusti,kasasa, bayaṅkara, numarək, paṅalasan, juru lukis,pande daṅ,pandemas, pande gəlaṅ,pandevəsi,juru vidaṅ,vidu, vayaṅ,kumbaṅ, gəndiṅ,tapukan,bañolan, pahuma, pañadap, pañavah, pañapu, belamati,juru moha, barat katiga, pajurit,pañumpit, pamanah,pamraṅ, paṅuraṅ dasa calagara, rare aṅon, paceleṅan, pakotokan, palika, prətələm, siṅ savatək guna, aya ma nu satiya di gunadikahulunan, eta keh naturutanən, kenaeta ṅavakan tapa di nagara.

chapter 8: [8.1]aya ma na uraṅ nu kasəsəl ku tohaan, eta kehulah diturut tvahna, bisiuraṅ kasəsəl dəi, ini babandiṅna, upama janmaləmpaṅṅala[msA-12r]san, niñcak cucuk, tiñcak keh dəi ku uraṅ, saruasakitanana, ña mana aya ma na uraṅ nu kapuji, si caṅciṅan, si laṅsitan,paka pradana, emet imət rajən ləkən, satya di guna tohaan, etamaturut tvahna dəṅ gunana, boatuuraṅ kapuji dəi.
[8.2]aya mana janmarampes ruana, rampestiṅkahna, rampestvahna, turut saagəṅna, kena itusinaṅguhjanma utama ṅaranna.
[8.3]aya majanma rampes ruana, goreṅ tvahna, irəgtiṅkahna, itu dara jəəṅ rvana, ulahditurut tvahna.
[8.4]aya ma janma goreṅ rvana, irəgtiṅkahna, rampes tvahna, itumamulahditurut tiṅkahna, dara sok jəəṅ rvana, turut ma tvahna.
[8.5]aya ma janma goreṅ rvana, irə[msA-12v]gtiṅkahna, goreṅ tvahna, itu macaruniṅbumi, silih diri na uraṅ sabuvana,ṅarannacalaniṅjanma.
[8.6]itu keh na iṅətkənən, hala, hayu, goreṅ(,)rampes(,)alaguru, inipaṅiṅətna, aya majanmapaeh maliṅ, paehpapañjiṅan,paeh ṅabegal, paeh meor, siṅ savatək cəkap carut,eta jəəṅkena ulahditurutan, ya eta kaṅkən guru nista ṅaranna.
[8.7]ayadəi(,)lamunuraṅ ñəəṅ nuṅavayaṅ, ṅadeṅekən numantun, nəmusiksaanti na carita, ya kaṅkən guru paṅguṅ ṅaranna, lamun uraṅ nəmu siksaanrampesti numaca ma, ya kaṅkən guru taṅtu ṅaranna, lamun mirəṅəh bənaṅ dikuryak ma, ukir-ukiran,paparahatan[msA-13r], papaduṅan, tutulisan, sui naña ka nudikuryak, təmu ku rasa soraṅan, ku bənaṅna ilik di guna sakalih, ya kaṅkən guruvrətiṅaranna.
[8.8]nəmu agama ti anak, ya kaṅkən guru rare ṅaranna, nəmu darma ti akima, ya kaṅkən guru kaki ṅaranna, nəmu darma ti lañcək ma, ya kaṅkən gurukakaṅṅaranna, nəmu darma ti toa ma, ya kaṅkən guru uva ṅaranna, nəmu darma ti gəsanluməmpaṅ, dilambur(,)digəsanṅavəṅi, di gəsan ərən, di gəsan majikma, ya kaṅkən guru havan ṅaranna, nəmu darmati induṅ bapa, yataguru kamulan ṅaranna, makaṅuni lamun haturtimahapandita,ya kaṅkən gurukautamaan, ya kaṅkən gurukamulyan, ya kaṅkən gurukaprəmanaan, ya kaṅkən guru kaupadesaan,ya ta sinaṅguh catur-utama ṅaranna, ña mana kitu(,)lamunaṅgəsdikarmaniṅ akarma, ditvahniṅatvah,aṅgəspahi kailikan, nu gopel nu rampes,nu halanu hayu.

chapter 9: [9.1]kitu lamun aya nu muji uraṅ,sui ta suka gəiṅuraṅ, gumanti pulaṅkən ka nu muji,pakənuraṅ mokapətəṅanku pamujisakalih,lamunuraṅ daek dipuji ma, kadyaṅganiṅ galah davasinambuṅantuna, rasa atohku na pamuji,aṅgəsma dipake haṅkara, ja ṅarasa maneh aya di imahdimaneh, ku hakan, ku inum, ku suka,ku boga, ku pakaraṅ, teka dipakeaṅgəhan, eta kaṅkən galah dava ta, eta kaṅkən pare hapa ta ṅaranna.
[9.2][msA-14r]kitu lamun aya nu meda uraṅ, aku sapameda sakalih, ña mana kadyaṅganiṅ galahcəndəktinugəlan təka, upamana uraṅ kudil, eta kaṅkən cai pamandyan, upamana uraṅ kurit, kaṅkən dataṅ nu ṅamiñakan, upamana uraṅ poño, kaṅkən dataṅ nu mere kejo,upamanauraṅ ha[msB-5v]naaṅ, kaṅkəndataṅ numavakənarocən,upamanauraṅhandəəl, kaṅkəndataṅnumeresəpahən,yasinaṅguhpañcaparisuda ṅaranna, eta kaṅkən galahcəndəktinugəlantika.
[9.3]lamun maka sukarasauraṅ, kaṅkən pare bəratsaṅga, boa maka hurip na uraṅ reya, ja katəmuvvitniṅsukalavanenak,saṅkilaṅnu ṅupaturaṅ salah, ala pañaraman, aya tvah[msA-14v]uraṅ ma ərənan, hantə tvah uraṅma uṅaṅambu bapa paṅguruan, kaliṅanejanmaṅaranna, ya sinaṅguhparamartavisesa,ṅa, ya kaṅkən deva maṅjanma ṅaranna,ñasaṅpurnasarira,ña vvitniṅhayu,ñapu[msB-17r]huniṅbənər.

chapter 10: [10.1]ini paṅimbuhniṅ tvah, pakənmo tivas sakalamaṅhurip, pakən vastu di imah di maneh, emet imət(,)rajən ləkən(,)paka prədana,mo rogol-rogol, purusariṅ savidagda, hapitan karavaleya, caṅciṅan, laṅsitan.
[10.2]jaga raṅ ṅajadikən gaga savah, tihap ulah saṅsara, jaga raṅ ñiənkəboan(,)tihapmulahṅundərka huma beet sakalih, ka huma ləga sakalih,hamomabənaṅuraṅ lakusadu bema menta, cocooan ulah tihapməli mulah tihap nukər, pakaraṅulah tihapṅiñjəm,[msA-14r]simbutcavətmulahkasaratan, hakan inum ulah[msB-17v]kakuraṅan, anak eve pituturan, sugandipajardurbala siksa.
[10.3]yatnakənsaṅ hyaṅ siksa kandaṅ karəsian, jaga raṅ heestambatunduh, ṅinumtvaktambahanaaṅ, ñatutambapoño, ulahuraṅkajoṅjoṅan,tinəṅkən mariṅ nahantə, saṅuni tu ku anakkueve, mulah dek kapalikətan, suganhamosapitvahən, rampes ma bənaṅ uraṅ ñaraman, teka nurut na pañaraman, eta keh anak uraṅ,eve uraṅṅaranna,hantə ma nurut ka pamagahan, eta sarua dəṅən sakalih, ṅanlamunkədə, eve anak gəs mamədəṅdiaku ku uraṅ, boa uraṅ kabobotan,boarəjəṅ sasab ka naraka, ləṅit batriraṅ ṅabakta, hilaṅ bənaṅ[msA-15v]cakal bagal.

chapter 11: [11.1]inivarahsaṅ darma pitutur, suganuraṅtanpahədap.
sriopeksahsamutatah
paesanteh tan susuriyəm[msB-7r]
jambaṅan əsiniṅbañumahəniṅ
tah desana tahnora buksah

[11.2]kaliṅanna ta, sri maṅaranyaomas, kitu na omas,lamunnahamodilañja, pələk rupana,lamunnakalañjama, cenaṅrampesjakaopeksa, kitu keh upama uraṅ janma ini, lamun nurut saṅ hyaṅ siksa, kapahayu rasana di uraṅ, kadyaṅganiṅ bənər tuməmu bənərnya, kitu lamun hamo nurut saṅ hyaṅsiksa krəta, kadyaṅganiṅ vilut tuməmu vilutnya.
[11.3]paesan maṅaranyaəntəṅ, kitu naəntəṅ,lamunnahamodivaas, samar kalaṅkaṅ uraṅ, lamunna kavaas ma puguhrua[msA-16r]uraṅ, dina jəroəntəṅeta, kitu kehuraṅ janmaini, bisa nurut upacara sakalih rampes ma, boa kalihasan ku rasa di maneh, lamun hamo ma bisa nurut pamagahan, puṅguṅtaṅaranna.
[11.4]jambaṅan ma ṅaranya pamuruyan, kaṅkən cai həniṅ ma hədap uraṅ krəta,ña kitumanana vaas,təhər rameambək.
[11.5]desa ma ṅaranya dayəh, na dayəh lamunna kosoṅ hantə turutanənana, kitu na sabda(,)lamunna hamo kaəsi, carut ṅaranna, heṅan lamunnakaəsyanma na kahanan, eta keh na turutanən, kitu keh na sabda(,)makakaəsyan, mana dipajar bənər laksana.
[11.6]kitu keh uraṅ janma ini, lamun dek ñaho di puhun suka lavan enak ma, iṅətkən sahur[msA-16v]saṅ darma pitutur, ini silokana,
tatakacarita haṅsa,
gajendra carita banəm,
matsyanəmcarita sagarəm,
puspanəm carita baṅbarəm.

[11.7]kaliṅanya kitujaga raṅdek cəta, ulah salah gəsan naña, lamun hayaṅ ñaho ditalaga heraṅ bañu atisma, haṅsa taña, kaliṅanna ma(,)aya ma janma, atisti riṅ apraniti, heraṅ tinəṅ, rame ambək,ña kehkaṅkən haṅsa di na talaga heraṅta.
[11.8]hayaṅ ñaho di jəroniṅ laut ma,matsyataña, kaliṅanna ma(,)upamajanmañaho di hədap saṅ deva ratu, dəṅ di hədap mahapandita.
[11.9]hayaṅ ñaho di lvarniṅ ləvəṅ ma, gajah taña, ini kaliṅanna, kaṅkənləvəṅlvar ta ma, ñaho ditinəṅnu reya, kaṅkəngajahta ma,ña kehbəbədas saṅ[msA-17r]deva ratu.
[11.10]hayaṅ ñaho di ruum amisniṅ kəmbaṅ ma,baṅbarataña, kaliṅanna ta(,)kaṅkənbaṅbarama janma bisa, sabaṅumbarañaho ditiṅkahsakalih, kaṅkən ruum kəmbaṅ ma,na janma rampes tvahna,amisbaruṅusan, səmuimuc(,)tiṅkahsuka.
[11.11]kaliṅanna ulah salah gəsan naña, hayaṅdekñaho di sakvehniṅ carita ma, gəsmadarma jati, saṅ hyaṅ hayu, jayasena, sedamana,kuñjarakarna, ramayana, adiparva,koravasrama, bima sorga, raṅga lave, boma, sumana, kalapurbaka, jarini,tantri, siṅ savatək carita ma, memen taña.
[11.12]dekñaho disakvehniṅkavih ma, kavihbvat tuha, kavihpañjaṅ, kavih lalaṅuan, kavih pañaraman, kavihsisindiran(,)kavihpeṅpe[msA-17v]ledan, boṅboṅ kaso,pore rane, porodərih, kavih babahanan, kavihbabaroṅan, kavih taṅtuṅ, kavihsasambatan, kavih igəl-igəlan, siṅ savatək kavih ma, para guna taña.
[11.13]hayaṅ ñaho dipara macəhma, cəta macəh, cətamirus, tatapukan,babaroṅan, babakutrakan,abaṅ-abaṅan, nərəypañcaṅ, munikənləbur, ṅadu ləsuṅ, asup ka na lantar, ṅadu nini, siṅ savatəkkaulinanma,həmpultaña.
[11.14]hayaṅ ñaho di pantun ma, laṅga laraṅ, bañak catra, sili vaṅi, hatur vaṅi, prəpantun taña.
[11.15]salvirniṅtulis ma,pupuñjəṅan, hihiṅgulan, kəkəmbaṅan, alas-alasan, uraṅ-uraṅan, məmətahan, sisiraṅan, ta[msA-18r]ruk hata, kəmbaṅ tarate, siṅ savatək tulis ma, lukis taña.
[11.16]salvirniṅtətəpaanma, təlu gaṅgaman,palainna, gaṅgaman di saṅ prabu ma,pədaṅ, abət, pamuk, golok, pesotəndət, kəris,raksasapinakadevanya, ja ituparantimaehan sagala, gaṅgamansaṅvoṅ tani ma, kujaṅ, baliuṅ, patik, kored, sadap, detyapinakadevanya, jaituparantiṅala kikicapən, iinumən, gaṅgaman saṅ pandita ma,kalakatri, peso raut, peso doṅdaṅ, paṅot, pakisi, danavapinakadevanya, ja itu parantikumərətsagala, ña manatəlu na gaṅgamanpalainnadəi, di saṅ prəbu, di saṅ voṅ tani, di saṅ pandita, kitu lamun[msA-18v]uraṅ hayaṅ ñaho disareyanaeta ma,pandaytaña.
[11.17]salvirniṅukir ma, dinanagakən, dibaroṅkən, ditiru paksi, ditiruvəre, ditiru siṅha, siṅ savatək ukir-ukiran ma, maraṅguy taña.
[11.18]salvirniṅoolahan ma, ñupar-ñapir, raramandi, ñocobek, ñopoṅ koneṅ, ñaṅlarkən,ñarəṅsəṅ, ñəsəṅit, ñayaṅ kupədəs, bəbələman,papaṅgaṅan, kakasian, hahañaṅan, raraməsan,diruruum, diamis-amis, siṅ savatəkolah-olahan, harəp catra taña.
[11.19]salvirniṅboehma, kəmbaṅmuñcaṅ, gagaṅ seṅgaṅ, same leg, səmat sahurun, añam cayut, sigəji, pasi-pasi, kalaṅkaṅ ayakan, poleṅraganis,jayanti,cəcəmpaan,paparanakan, maṅin haris,siliganti,boeh siaṅ,bəbər natan, papakanan, surat avi, parigi ñeṅsoh, gagañjar, lusiyan bəsar,kampuhjayanti, hujan riris, laris, boeh alus, ragen paṅanten,siṅsavatək boboehan ma, paṅəyək taña.
[11.20]lamun hayaṅ ñahodi agamapari agama ma, acara eleh ku adigama, adigama eleh ku gurugama, gurugama eleh ku tuhagama, tuhagama eleh ku satmata, satmata eleh ku surak loka, surak loka eleh kuna vicara, utama janma vaheya dosa, vaheya janma utama dosa, siṅ savatəkagama ma,para tandataña.
[11.21]sugan hayaṅ ñaho di tiṅkah praṅ ma,makarabihva,sakatabihva,lisaṅbihva,siṅhabihva,[msA-19v]garudabihva,cakrabihva, sucimuka,bajrapañjara,asu maliput, məraksimpir, gagak saṅkur, luvakmaturun, kidaṅsuməṅka, babah buhaya,ṅaliṅga-manik, ləmah mrəvasa, adipati, prəbusakti, pakepraṅ juritan, tapasapətrik, saṅ hulu jurit taña.
[11.22]hayaṅ ñaho di sakvehniṅ ajimantrama,jampa-jampiya, gəgəiṅ, susuratan, sasaranaan,kaseraṅan,pavayagahan,pupuspaan, susudaan, hurip-huripan,tundukiyəm, pararasen,pasaṅkvan, siṅ savatək aji ma, saṅ brahmana taña.
[11.23]hayaṅ ñaho dipupujadi saṅgar ma, patah, puja daun, gəlarpalajaṅ, puja kəmbaṅ,ñampiṅanliṅga,ṅomeansaṅ hyaṅ, siṅ savatək muja ma,jaṅgantaña.
[11.24]hayaṅ ñaho di davuh nalika ma, bulan grəmpa, tahuntan patəṅgək, tan pasirah, sakala lumaku, sakalamandəg,bumi kapəndəm, bumi grəmpa, siṅ savatək ñaho di carek nubəhəla, bujaṅga taña.
[11.25]hayaṅ ñaho didarmasiksa, siksa kandaṅ, pasuk tapa,padonaan, mahapavitra,siksaguru,dasa-sila, pañca-siksa, guru talapakan, jagatupadrava, cadusakti, tato buvana, tato sarira, tato ajñanama, siṅ savatək əsi pustaka ma, saṅ panditataña.
[11.26]makaṅuni kasorgaan di sakala, kaprabuan, kamulyaan, kautamaan, kaprəmanaan, kavisesaan, ratu taña.
[11.27]hayaṅ ñaho di patitis bumima,ṅampihkən bumi, masinikən na uraṅsajagat,parin pasini, ṅadeṅdeṅmaraspade, ṅukur ña[msA-20v]ruakən, ñipatmidana, lamun luhur dipidatar,añcol dipakpak, siṅ savatəkampih-ampihma, maṅkubumi taña.
[11.28]lamun hayaṅ ñaho disakvehniṅlabuhan ma, makaṅuni gosoṅ, goroṅ,kabua, ryakmokprok, ryak maliṅ, alun aguṅ,tañjuṅ, hujuṅ, nusa,pulo, karaṅnuṅgul,tuṅgara, barat daya, siṅ savatək saba di laut ma, lalayaran, puhavaṅ taña.
[11.29]hayaṅ ñaho di savatək arəga ma, təlu sayuta, təlusakəti, təlu salaksa, təlu sarivu, təlu satak, təlu saratus, təlu sapuluh, makaṅuni karo bəlah, katəlu bəlah, kapat bəlah, kalima bəlah, kanəm bəlah, kapitu bəlah, kavolu bəlah,kasaṅa bəlah, siṅ savatəkarəgama,citri[msA-21r]k byaparitaña.
[11.30]hayaṅ ñaho disandi, tapa,luṅguh, pratyaksa, putus taṅkəs, kaləpasən, tata hyaṅ, tata devata, rasa carita, kaləpacarita, siṅ savatək nata-nata para devata kabeh, saṅ vikuparalokataña.
[11.31]aya ma na uraṅ dek cəta, ulah salah gəsan naña,lamun dekñaho di carek para nusa ma, carek cina, kəliṅ, parasi, məsir, samudra,baṅgala, makasar,pahaṅ,palembaṅ,siəm,kalatən, baṅka,buvun,betən, tulaṅbavaṅ,sela, pasay, parayaman,ṅaradəkan, dinah,andələs, tego,moloko, badan, pego,malaṅkabo,məkah,buretet, lave, saksak,səmbava, bali,jəṅgi,sabini,ṅogan, kanaṅən,kuməriṅ,sampaṅtiga, gumantuṅ,manubi,[msA-21v]bubu,ñiri,sapari, patukaṅan, surabaya,lampuṅ,jambudipa, seran,gədah, solot,solodoṅ,indragiri,tañjuṅpura, sakampuṅ,atas aṅin,cəmpa,baluk, java, siṅ savatək para nusa ma, saṅjuru basa darmamurcayataña.

chapter 12: [12.1]eta keh na kañahokənən, di tuhuna di yogyana, aya ma numajarmoñaho, eta nu mo satya di guna di maneh, mo təiṅ di carek devata uraṅ,mo takut di upadrava, jagat ganti cadusakti saṅ pandita, tan avuruṅinanti deniṅkavah.
[12.2]lamunnagunamo dipiguna,lamunnatvah modipitvah, sahiṅaniṅ guna krəta, kena itu taṅtu hyaṅ taṅtu devata,sakakalabatara jagat, basa ṅrətakən bumi niskala, basana brahma, visnu, isora, mahadeva, siva[msA-22r]h, bakti ka batara, basanaindra, yama, baruna, kovera, besavarna, bakti ka batara, basana kusika, garga, mestri, purusa,patañjala, bakti ka batara, siṅ para devata kabeh,padabakti ka batara seda niskala, pahi maṅgihkən si tuhu, lavanpratyaksa.
[12.3]ini napaṅgihkənəndi na sakala, taṅtu batara di bvana, pakən pagəh jadi manik sakuruṅan, pakənən teja sabumi, hulun bakti di tohaan, eve bakti di laki, anak bakti di bapa, sisya bakti di guru, mantri bakti di maṅkubumi, maṅkubumi bakti di ratu, ratu bakti di devata, disuruh nəguhkən di sarira,matitiskənbayu sabdahədap.
[12.4]lamunitu hamo kapiguna, kapitvah ku na janma, kanista madya utama, pada diti[msA-22v]bakən ka na kavah sitambrah gomuka, vijaya jana janma, kavisesa ku devata pun.
[12.5]sahur saṅ darma pitutur, mujarakən sabda saṅ rumuhun, aya dəibabandiṅna, kitu upamana uraṅləmpaṅka java, hamo bisa nurut carekna, dəṅən carana, maṅu rasa uraṅ, aṅgəs ma pulaṅ dəi ka sunda, hantə bisacarekjava, asahantə tandaṅñaba, poos tukuna bənaṅtandaṅ, jahantəbisanurutcarekna.
[12.6]kitu uraṅ janma ini,haṅərturun ti niskala, hantə katəmucaradevata,gəra-gəra dek maṅjanma, jakapuṅguṅan ruana, irəg tiṅkahna, hantə bisanurut tvahnu ñaho, aya kapitvah ta nu mo satya, nu tan yogya, luməkas maṅgave hala,papañjiṅan, bubunyan, kapiadi, kapilañcək, ña mana vadon ṅarasa lalaki, lai[msA-23r]n salakina, tan yogya ṅaranna, lalaki ṅarasa vadon, lain əsi imahna, tanyogyaṅaranna, vnaṅ ditibakən ka na kavah, si mrəga vijaya,ja najanmaṅavisesakən nasalah.

chapter 13: [13.1]ini siloka tvah janma salah, buraṅkak,marende, mariris, viraṅ, ya ta catur-buta ṅaranna,kaliṅanya, buraṅkak ma ṅaranya gila, nu kaṅkən maka gila ta ma, tvah janma,dəṅki, tuṅi, toroṅ, gasoṅ,campəlaksabda, gopel tvah, panas hate, tanyogyaṅaranna, ña keh nukaṅkən maka gilata, tvah janma sakitu, jadina taraksasa,durga durgi, kalabuta, gəsannatadi malaniṅ ləmah.
[13.2]malaniṅ ləmah ṅaranna,sodoṅ, saroṅge, cadasgantuṅ,muṅkal pateṅgaṅ,ləbak, rañcak, kəbakan badak, ca[msA-23v]taṅnuṅgaṅ, cataṅnoṅgeṅ, garuṅguṅan,gareṅgeṅan, ləmahsaṅhar, daṅdaṅvariyan, huñur, ləmah laki, pitunahan celeṅ,kalomberan,jaryan, səma, savatək ləmah kasiṅsal.
[13.3]sakitukajajadyannukədə di tvahnagopel, jatvahniṅ janmanu mere gilata, jadina ta savatək mahagila, ja hantə nurut saṅ hyaṅsasanakrəta, jaṅarumpaksaṅ hyaṅ siksa kandaṅ karəsyan, ña mana jadi mahagila, ya ta kaliṅaniṅ buraṅkak ṅaranna,
[13.4]marende ma ṅaranna, dibeka tiis ña karahpanas,dikahemankən, dikaruñaan, diipuk,dimemeh-memeh, dibere suka boga, hulun kuriṅ, ña karahkira-kirakənənana,byakta kəna ku nakapapaan,əsitəgal sipantana,sayojanalohna, ti timur ma kalapa[msA-24r]kandaga, sakəti voṅ kənapapairika, ti kidul ma gunuṅ vatu, parəṅ sevu voṁ papa irika, ti baratyaksagəni muka, tankinavruhanvoṅ kvehnyapapa irika,ti kaler kadi valaṅ sinudukan, parəṅ satus voṅ papairika, ti təṅah gagaksi pantana,lavansaṅsona yaksa, sevu-sevu voṅ papa irika, yakapapaaniṅmarende ṅaranya.
[13.5]maririsma ṅaranna, camah, jijimanantahi, camahmananvaṅkeabo, kitu keh tvah janma cacarokot, baraṅcokot,aṅgəs mabaraṅala hamo menta, maliṅ,numpu, meor, ṅarəbut, siṅ savatək curavəda ka nu bənər, paeh ma atmana papa, sarivu saratus tahun kəna ku sapa batara,taṅehmana jadi janma, aya jadina ta,koter,jagel, hi[msA-24v]ləd tahun, pitək,titiṅgi,jambəloṅ, limus sakərət,mear, pacet, lentah,ləhəṅ,gərəṅ, savatəkdipikajijikunauraṅrea, ya tasinaṅguhmariris ṅaranna.
[13.6]viraṅ maṅaranna, mumul tuhu, mumul bənər, mumulyogya, mumul duga-duga, mumul bema,lamunnacarutmaharən,harəsa,bogoh gavok, lamunna paeh ma eta atmanamaṅgihkənpapa, vot goṅgaṅ, cukaṅ cuət, batu kacakup,dijadikənma ka bvana, jadi vatək mahagila, varak, macan, vuhaya, ula magəṅ, savatək maka gila janma, ya ta maviraṅ ṅaranna, sakituna catur-buta.

chapter 14: [14.1]ini ma upama janma tandaṅ ka cina, həbəl maṅkuk di cina, ñaho di karma cina, ditiṅkahcina, di carek cina, di polah ci[msA-25r]na, di kararampesan cina, katəmu na carek təlu, kanista, madya, utama, pahi ñaho di sabda saṅ prabu, saṅ rama, saṅ rəsi, bisa matitiskən bayu sabda hədap, ña mana ñaho digəiṅ, diupagəiṅ, diparigəiṅ, ya tatrigəiṅṅaranna.
[14.2]gəiṅma bisa ṅicap bisaṅinumbisa di na kasukaan, yagəiṅṅaranna,upagəiṅma ṅaranna, bisa ñandaṅ, bisaṅaṅgo, bisa babasahan, bisa dibusana,ya upagəiṅṅaranna,parigəiṅma ṅaranna, bisa nitah bisa mivaraṅ,jasabdanaarummavaṅi, ña mana hantə surah nu dipivaraṅ,jakatujukubənaṅmilabuh siloka.
[14.3]lamun ka beet ma basana, utun, eten, orok, anakiṅ, adiiṅ, ka kolot ma basana, lañcəkiṅ,suvaniṅ,†əñcuiṅ†,toaiṅ, akiiṅ, paṅvastuna ma su[msA-25v]maṅər,tətəiṅamat, sakitu na dasa-pasanta, gəs ma gunana ma, hook pesok asih karuña,mukprukṅulas, ñəcəp ṅala aṅən, ña mana suka buṅah padaṅ caaṅ nu dipivaraṅ, ya ta sinaṅguhparigəiṅṅaranna.
[14.4]inisilokana, mas, pirak,komala, hintən, ya ta saṅ hyaṅcatur-yogyaṅaranna, ini kaliṅanna, mas ma ṅaranya, sabda tuhu, təpət byakta, pañcaksara, pirak ma ṅaranya, ambəkkrəta yogyarahayu,komalama ṅaranya,gəiṅnapadaṅ caaṅ, ləga loganda, hintən ma ṅaranya,caṅciṅsəri, səmuimuc,rame ambək, ya ta sinaṅguhcatur-yogyaṅaranya.
[14.5]ya ta janma bijil ti nirmalaniṅ ləmah,nirmalaniṅ ləmahṅaranna, pahoman,pabuntəlan, pamujaan,imah manəh, candi,[msA-26r]prasada,liṅga liṅgir, batu gaṅsa, ləmahbiniṅba, ginave voṅvoṅan, sasapuan, sakitu saukur ləmah kaopeksa, cai kasucikən, kapavitrakən, ña keh janmarahayu, janma rampes, ya janmakrəta, nu kaṅkən bijil ti nirmalaniṅ ləmahma ṅaranna, iṅət di saṅ hyaṅ siksa,mikukuhtalatah ambu bapa, akilavan buyut, ñaho di siksaan mahapandita,magəhkənujarniṅkrəta.

chapter 15: [15.1]ini caritanu bəhəlanunañjərkənsaṅ hyaṅ sasanakrəta, rahyaṅtaṅdevaraja, rahyaṅta ravuṅlaṅit,rahyaṅta ri mədaṅ,rahyaṅta ri mnər, ya ta sinaṅguh catur-krəta ṅaranna, ña mana kitu ayəna, na janmanuiṅət di saṅ hyaṅ darmavisesa, ñaho dikaraseyaaniṅjanma, ya ta sinaṅguh janmarahaseyaṅaranna.
[15.2]lamunnapati ma eta atmana,maṅgihkənsorga rahayu,maṅgihra[msA-26v]hinatan pabalik ptaṅ, suka tan pabalik duka, sorga tan pabalik papa, enak tan pabalik lara, hayu tan pabalikhala, nohan tan pabalik vogan, mokta tan pabalik byakta, nis tan pabalik hana, hyaṅ tan pabalik deva, ya ta sinaṅguhparamaləñəpṅaranna.

chapter 16: [16.1]kitu kehjanma ayəna, upama uraṅ mandi, cai pitəmuən uraṅ, heṅan ta na cai dvapilihənana, nukəruhdəṅən nu heraṅ, kitu keh tvah janma, dva nu kapaknakən, nugocedəṅən nu rampes, kitukehjanma, mananakapahala, kutvahnumahala iña, kitukeh janma, mananakapahayu, ku tvahna nu mahayu iña, ña mana janma hala ku tvahna, mana hayu ku tvahna.
[16.2]kitukehcai ta, mana dipajar dva napilihən ma, bañu[msA-27r]asrəplavanmahəniṅma, iña saṅ hyaṅ darmavisesa, ña nu dilakukən kumahapandita, nu bañuhaṅkərlavanlətuhta ma, iña na rasa carita, nu dilakukənku nasaṅ viku lokika,paramartakabeh, ña mana kadyaṅganiṅcetana,lavan acetana, nucetanata ma, vruh meṅət tutur tan pabalik lupa, ya tavvitniṅjanma rahayu, yataṅkalniṅ bumikrəta, nuacetanata ma, ikaṅ lupabyamoha,tankahanan tutur,ya taṅkalniṅsaṅhara, puhuniṅ kaliyuga,bətiniṅjalir, vvitniṅ liñok, ya saṅkan janma ka naraka, ulah etadipitəmənku nu dek bənər ma.

chapter 17: [17.1]ini ujar saṅ sadu, basana mahayudrabyana, initritantudi bumi, bayu kitapinakaprabu, sabda kitapinakarama, hədap kitapinakarəsi, yatritantudi bumi, ya kaṅkənpanə[msA-27v]guhniṅbvana ṅaranna.
[17.2]initrivargadilamba, visnu kaṅkən prabu, brahma kaṅkən rama, isora kaṅkən rəsi, ña manatritantupanəguhniṅbvana,trivargahuripniṅ jagat, ya sinaṅguhtritantudi nu reyaṅaranya, təguhkən pagəhkən sahiṅaniṅ tuhu,təpətbyakta vartamanah, manakrətana bvana, mana hayu ikaṅjagatkenanatvahniṅjanma kapahayu.
[17.3]kitukehsaṅ pandita, pagəh dikapanditaanana, krəta,saṅ vikupagəh di kavikuanana krəta, saṅ maṅuyu pagəh dikamaṅuyuananakrəta, saṅ palikən pagəh dikapalikənanakrəta, saṅtetegapagəh dikatetegaananakrəta, saṅaməṅpagəh dikaaməṅananakrəta, saṅ vasi pagəh dikavasiananakrəta, saṅəbonpagəh dikaəbonanakrəta, saṅ tiagi pagəh dikatyagiananakrəta, makaṅuni saṅvalakapagəhdikavalakaa[ms-28r]nanakrəta, saṅ voṅ tani pagəh dikataniananakrəta, saṅ əvah pagəh dikaəvahananakrəta, saṅ gusti pagəh dikagustiananakrəta, saṅ mantri pagəh dikamantriananakrəta, saṅmasaṅpagəh dikamasaṅananakrəta, saṅ bujaṅga pagəh dikabujaṅgaananakrəta, saṅ tarahan pagəh dikatarahananakrəta, saṅ disi pagəh dikadisiananakrəta,saṅ rama pagəh dikaramaananakrəta, saṅ rəsi pagəh dikarəsiananakrəta, saṅ prabu pagəh dikaprabuananakrəta, ṅuni saṅ pandita, kalavan saṅ deva ratu, pagəh ṅrətakən iṅ buvana, ña manakrətalor kidul kulon vetan,sakasaṅgadeniṅ prativi,sakakuruṅdeniṅ akasa, pahi maṅhurip ikaṅ sarvo janma kabeh.

chapter 18: [18.1]sarvo janma kabeh ṅaranna, janma tumuvuh, janma triyak, janma voṅ, janma sivoṅ, vastu sivoṅ, ña mana sakitu eta nu dapajar sarvo ja[msA-28v]nmakabeh.
[18.2]janma tumuvuh ma ṅaranna, trəna, taru, lata, galuma, pahi maṅhurip hejolemboknatar daṅkura, ya janma tumuvuh ṅaranna.
[18.3]janma triyak ma ṅaranna, savatək satoa, magəṅ madəmit, di darat di cai, ya janma triyak ṅaranna.
[18.4]janmavoṅ maṅaranna, ruana janma,kena tehade yunina,janma sivoṅma ṅaranna, rampesyuni, rampesbaṅsa, kenahantəacan ñaho di saṅ hyaṅ darma, vastusivoṅma ṅaranna, nu təgər di bənaṅna ñaho, vruh di saṅ hyaṅ darma, ñaho di tato saṅ hyaṅ ajñana, ya ta vastusivoṅṅaranna.
[18.5]ini ma sugan hayaṅ kalihasanku əsi bvanareyana ta,4, ini ṅaranna, kurija,mataja, bagaja, payuja.
[18.6]kurija ma ṅaranna, savatək bijil ti suṅut,matajama ṅaranna, savatək bijil tipanon, bagaja maṅaranna, savatək bijil ti[msA-29r]baga, payuja maṅaranna, savatəkbijilti tumbuṅ, ya ta sinaṅguh saṅhyaṅcatur-mula ṅaranna.

chapter 19: [19.1]ini guna janma dibvana, 6, ṅaṅka, ñigi, ṅikət, ñigəṅ, ṅaruaṅ,ṅaromboṅ, ṅaṅka ma ṅaranna, aṅən-aṅən, ñigi ma ṅaranna,uuntayan,ṅikət ma ṅaranna, vatək nalikən, ñigəṅ ma ṅaranna,məṅpəṅ, məlah,mañcir, midvakən,ṅadar, ṅagitaka, ṅukur, ñarvakən, ṅarvaṅ ma ṅaranna, savatək ṅalikən, ṅaromboṅ ma ṅaranna, savatək hələt-hələt,ya ta sinaṅguh sadguna ṅaranna, sakituguna janma sareana.

chapter 20: [20.1]ini kahayaṅ janma, 4, yun suda, yun suka, yun muṅgaḥ, yun luput, ini kaliṅanna, yun suda ma ṅaranna hayaṅ purna, mumul kəna ku sarba kasakit, yun suka ma ṅaranna, hayaṅbəṅhar, mumul kaantunanku drabya,[msA-29v]yun muṅgah ma ṅaranna, hayaṅ sorga, mumul maṅgihkənbvana, yunluput ma ṅaranna, hayaṅ mokta, mumul kabava ku para sorga, ña mana sakitu kahayaṅ janmasareyana.
[20.2]ini numandika cai, 4, kaliṅanna, lanaṅ, vadon, kədə, malavadiṅ, sakitu eta reyana, sabaraha dagaṅan dipakən eta, 2, kaliṅanna, asak, dəṅ hatah, goce dəṅ rampes becet dəṅ gəde, sabaraha rasana, 6, kaliṅanna, lavana, kaduka, tritka,amla, kasaya, madura, lavana ma ṅaranna paṅset,kadukama ṅaranna, lada, tritka ma ṅaranna pahit,amlama ṅaranna hasəm, kasaya ma ṅaranna pələm, madura ma ṅaranna amis, sakitu karasana ku na janma sarerea.

chapter 21: [21.1]ini pakən uraṅ mibogaan maneh,pakənnaturun pativah-tivah kaanak ka iñcu, ka umpi ka cicip, ka muniṅ, ka aṅgasantana, ka pratisantana, ka putuh vəkas sakabeh, nu siəp dipikakolotan dəṅ nu hamo siəp.
[21.2]bənaṅ cəkap hamo siəp dipikakolotan ṅaranna pinah iṅ buta raksasa, bənaṅ bobotoh, bənaṅ babalanjaan, hamo yogya dipikakolotan, ṅaranna vineh iṅ cipta ambara, heṅan pamere induṅ, pamere bapa, pamere paṅguruan, vənaṅ dipikakolotan, ṅaranna deva rumaksa di uraṅ, ladaṅ pəpəlakan vənaṅ dipikakolotan, ṅaranna ma ni bijil ti prətivi, ladaṅ həyək, ladaṅ cocooan, vənaṅ dipikakolotan, ṅaranna mirah tiba ti akasa.

chapter 22: [22.1]janma nu bəṅhar teka nəbus vadon, tə ñaho induṅ bapana, ulah dipikaritikan, bisi uraṅ kabava salah.
[22.2]aya dəi, ñaho di induṅ bapana, syaran saṅkan ahulun, lamun tvah induṅ bapana rampes keneh na janma, ṅaranna kapapanas ku tvah kolot, vənaṅ dipikaritikan, heṅan lamun ku carut ma ulah dipikalələhəṅkən, ṅaranna janma midər iṅ naraka.
[22.3]aya dəi ma janma,ṅa, rampestvahna, rampes susukna, rampes vvitna, ulah ma təbus, heṅan ulah tuluy dipisomah, bisi hulun turunana, ulah mapajikən ka kulakadaṅ uraṅ, gəs ma taña, bavakən səpahən sevaka ka uraṅ.
[22.4]sakitu tata jaṅjavokanana pakən dapurna pulaṅ ka jatina dəi,pakənbətəṅ di[msA-31]ri ti pañjara, pakən maur baṅsa uraṅ rampes(,)pakən bətəṅ kapataka.

chapter 23: [23.1]ini pakən uraṅ ṅajajadikən budak, ulah havara dipitotohkənmo ma nubənər bitan uraṅ, kareyaan uraṅ, lamun leṅkeṅ bapa turun ka anak lalaki, lamun leṅkeṅ induṅ turun ka anak vadon, lamun pahi ma ti pañca ti bumi ngaranna buta sumurup iṅ kali, hantə yogya mijodokeun bocah, bisi kabavasalah, bisikaparisədək nuṅajajadikən.

chapter 24: [24.1]samaṅkana kayatnakən talatah sang sadu,sahursaṅ darma pitutur(,)mujarakən na sabda saṅ rumuhun, turut tvah pakasabda, namo sivaya,namobudaya, namo sidam jiva palipurna,

chapter 25: [25.1]saṅ amaca maka suka, saṅ nurut ma ujar rahayu ṅarəgəp cipta nirmala, yatna saṅ sevaka darma.
[25.2]ini kavuvusan siksa kandaṅ karəsian ṅaranya, ja na pustakanipun saṅ ṅarəṅə pun.
[25.3]mula manibakən sastra duk iṅ teja divasan, huvus iṅ vulan katiga pun, ini babar iṅ pustakanipun, nora catur sagara wulan.
