The . Witnesses:
msfakeID: Perpustakaan Nasional Republik Indonesia, Jakarta, Lontar, L. 624

Current Version: draft, 2025-09-10Z
Still in progress – do not quote without permission.

  edition : 
 
     ø ndaḥ na[4+]ḥhakca sa sadu, ø, den· sa mamet· hayu, ha Ujar saṁ sadu, ṅagəlarkən· saṁ hyi sik·sa kadaṁ kaṚsiAn·, Ini saṁ hyiṁ da[3+] kudaṁṅən:a Uraṁ rye di na bvana pun· pakkən· həbəl· ⟨hirup⟩·, həbə na Uraṁ rye, Ini byitana, saṁ hyi dasakrata ṅaranyi, kalaṁkaṁ saṅ hyi dasa   ni pak·kən· Uraṁ ṅrətakən· di bumi laba, caAṁ jalan·, pajaṁ tajur, paka prədana, liñiḥ pipir caAṁ buruAn· A ma kaOmean·, sadapan· karak·sa, palana ta hurip· hirup· sovera varas·, ñovana saṅ mava ra jo lebok·, tumuvuḥ sarba pala voḥvoḥhan·, dadi na hudan ladaḥ tahun, daEk· makahuri di laba ṅarana, Ini saṁ hyi dasakrata nu dipajarkən· saṁ hyi da[5+]maya saṁ hyi dasamrəga,  na, cəli mulah salah deṅe mo ma nu siqəp dideṅe, kenana [3+]kana, saṁkan· Uraṁ nəmu ma n:a kapahayu ma sinəṁguḥ Utama bijil· ti paṁṚṅə, mata mulaḥ salaḥ dəḶ mo ma nu siqəp· · Ura nəmu mala, na lunas· papa kalesa, heṅan· lamun:a kapahayu ma, sinaṁguh Utama bijil· ti nana dora bañcana, saṁkan· Uraṁ nəmu mala, na lunas· papa naraka, hegan· lamun· kapahayu ma, sinaṁguh Uta    gade leEt·, baṅat· dicaṁcut· paṁṅadva, sugan· Uraṁ pajəqəṁ dəṁ gu bramana, vikuhaji maṁkubumi, Anak· ratu bəṁhar koko2, maka ·, kena Itu guru saṁ prəbu, ø Iṅəkən· na sisa kadaṁ karəsyin·, dəṁ I bisi kəna ku haloAn· si paṅhavanan·, makaṅuni ṅa2vaṁ taṅan·  guḥhan ṅaran:a, patañjər-tañjər, di pipir di burvan·, patutuṁga , makaṅuni buhaya I kaliḥ ṅaviḥ ya Ḷbu Aṁgalaṅ ṅaran:a, ñada di Urut· , [7+]sin·, Itu keh ⟦ma⟧ na Iṅət·kənən:a, lamun· dek· luput· Astri laraṁṅan· sakaliḥ, ṅarana kəbo sapitunaḥhan·, Iña   [2+] Iṅəkənən·, sinaṁguḥ Ulaḥ pamali ṅarana, kitu keḥ lamu Uraṁ dek· paparran·, Ulaḥ dek· katurut· ku hulun· sakaliḥ, lamu Uraṁ ma dek· maAn· [1+]ña ma, maṅka majar ka paṁhulu tadaṁna, lamun:a kapicaya ma, samayakən·, ku gəriṁna, ku paEḥna, ku L̥ṁṅitna, po2c· mati saryena, Eta ma baAn· hamo tu Aya na pidosaqən·, kena kolot·na samaya manan:a Agama, hamo ma dipicaya Ulaḥ lamun· kədə ma dek· maAn· Iña, paEḥ L̥ṅit· ṅagatyin· sakadədəg·na, samaṁkan:akan· yatna⟦kəna⟧-yatna, , nihan· muvaḥ jaga raṁ kadataṁṅan· ku menak· ⟦saga⟧   ku rama ku paṅuraṁ, dasa calagara Upəti paṁgəR̥s· R̥ma, maṅka suka gəI Uraṁ, maka Asa kadataṅan· ku kulak·kadaṅ baraya, ku Adi ku lacək·, ku Anak· min·ṭā suAn·, kaponak·kan·, sakitu Eta kaṁkən:a, ṅan· lamun:aya paṁhaAt· Uraṁ, kicap· Inum·, sibut·, cavət· sa [1+]drəbyi, maṁka rasa ⟨pu⟩ja ñaṁraḥha, ka hyi ka devata, Agəs·ma jaga raṁ digunakən·, ka gaga ka savaḥ ka seraṁ Agəṁ, ṅikis· marigi, ṅadaṁ ṅa[2+]marak· muyda ṅadoger, mapayaṁ ñaIr biñcaṁ, siṁ savatək· guna tohaAn·, Ulaḥ suṁsut· Ulaḥ suraḥ Ulaḥ purit· dəṅ garisiṁ pahi suka   [2+]saryenana, maku rasa guna Uraṁ  ṅan· lamu Uraṁ pulaṁ ka dayəḥ, Ulaḥ ṅisiṁ di piṁgir jalan·, sisi Imaḥ di tuṁtuṁ caAṁna, bisi kaAbə ku [1+]manak· , ku gus·ti ku man·tṛi, maṁṅuni ku nu 2ṅaḥ 2ṅaḥ, bisikasupaḥ kapadaḥkən·, Abu bapa pagurvan·, kapapas· ka nu karolot·, ku tvaḥ Uraṁ gagabaḥ, ṅan· lamun· nurut· saṁ hyiṁ sisa ma, ṅisiṁ ma tujuḥ leṁkaḥ ti jalan·, kiIḥ ma təlu lekaḥ ti jalan·, boA ta mo nəmu picarek· kən· sakaliḥ, ja ñaho dina Ulaḥ pamali Ulaḥ ma duka pamali ma pati, dəṁ jəṁjəqəṁ gagavar pucu tabaluṁ, sugan· tapi   daL̥m·, kadaṁ laraṁ bale larraṁṅan·, makaṅuni ṅalaṁ sinaṁ, mapag· ṅalivat· ratu, macaṁkarma kenana Itu parati dosa jaga raṁUra⟨ṁ⟩ Asup· daL̥m·, maṁka rye liqək· , sugan· Uraṁ ṅarupak·, nəbuk· məgat·jajarran·, jaga raṁ dəUk·, Ulaḥ salaḥ haR̥p· maka rapes·na disila, dəṁ su ⟨g⟩an· Uraṁ dibaAn· lemek· , ku tohaAn·, tinəṁkən· na pica⌈rek· kən· Uraṁ, Asiṁ siqəp· ma samapun·, tihap· sukana tohaAn· [3+]ka Ilik· Ilik· di na turut:an:ən·, man·tri gus·ti, kasasa bayaṁka⟦na⟧ra, nu maR̥k· giraṁ, paṁdalasa:n· juru lukis·, pade mas·   [2+]da gəlaṁ, pade vəsi, juru vidaṁ vidu vayaṁ, kubaṁ gədiṁ tatapukan· bañol·, pahuma pañadap·, pañavaḥ pañapu, belamati [1+]ru moha, barat· katiga, pajurit· pañupit·, pamanaḥ paməraṁ, paṅuraṁ, dasa calagara, rare Aṅon·, paceleṁṅan·, pakotokan·, palika prətəL̥m·, siṁ savatək· guna, Aya ma nu satyi di guna di na kahulunan·, Eta keḥ na turutanən·, sakagəIṁna, kena Itu sinaṁgaḥ janma Utama ṅarana, Aya ma jama rampes· rvana, goreṁ tvaḥna, IR̥g· tikaḥna, Itu jəjəqəṁ diturut· tvaḥna, turut· rvana, Aya na jama goreṁ rvana, rampes·   tvaḥna, Itu ma Ulaḥ ditu tiṁkahna, dara sok· jəqəṁ rvana, turutvaḥna, Aya ma jamna, goreṁ rvana, IR̥g· tikana, goreṁ tvaḥna, Itu ma caruni bumi, siliḥ diri na Uraṁ sabvana ṅarana calaniṁ janma,  , kitu keḥna Iṅət·kən:ən·, hala hayu goreṁ rampes·, Ala pagurvan·, Ini paṅiṅət· [1+], Aya ma na jama paEḥ maliṁ, paEḥ papajiṁṅan·, paEḥ ṅapu paEḥ ṅabegal·, paEḥ meOr, si savatək· cəkap· carut·, Eta keḥ jəqəṁ [3+]laḥ diturutan·, ja Eta kaṁkən· guru nis·ta ṅarana, Aya dəI lamu Uraṁ ñəqəṁ nu ṅaduṁ ṅavayaṁ, ṅadeṅekən· nu matun·, nəmu sik· [2+]n·, ti na carrita, ya kaṁkən· guru paṁguṁ ṅarana, lamu Uraṁ nəmu sik·saAn· ram:pes· ma ti nu maca, ya kaṁkən· guru taṁtu ṅarana, lamun· miR̥ṅəḥ bənaṁ dikuryik· ma, Ukir Ukirran· papahətan·, papaduṁṅan·, tutulis:an·, sui naña ka nu dikuryik· , təmu ku rasa soraṁṅan·, ku bənaṁna Ilik· di guna sakaliḥ, ya kaṁkən· guru vəR̥ti ṅarana, nəmu Agama ti Anak· maya kaṁkən· guru rare ṅarana, nəmu darma ti Aki ma ṅanana, ya kaṁkən· guru kaki ṅarana, nəmu darma ti lacək· ma ṅarana guru kakaṁ, nəmu darma ti toA ma, ya kaṁkən· guru Ua ṅarana, nəmu darma ti gəsan· luməpaṁ ma ṅarana, di labur  [1+]3 di gəsa ṅavəṁṅi, di gəsan· qəR̥n· di gəsan· majik·, ya kaṁkən· guru havan· ṅarana, nəmu dar ti Iduṁ bapa ma, ya kaṁkən· guru kamulan· ṅarana, maṁkaṅuni lamun· hatur ti mahapadita, ya guru kamulyin· ṅarana guru kaprəmanaAn·, ya kaṁkən· guru kaUtamaAn·, ya sinaṁguḥ catur Utama ṅarana , ña mana kitu lamun· Agəs· di karniṁ karma, di tvaḥniṅ atvaḥ Aṅgəs· paḥhi kaIlikan·, nu gopel· nu rampes· [2+]la nu hayu, kitu lamun· Aya nu muji Uraṁ, sakagəI Uraṁ, gumati pulaṁkən· dəI ka nu muji, pak·kə Uraṁ mo kapətəṅan· ku pamuji   [2+]liḥ lamu Uraṁ daEk· dipuji ma, kadyiganiṁ galaḥ dava tinabuṁṅan· tuna, rasa Atoḥ ku pamuji, Agəs· ma dipake haṁkara, ja ṅarasa maneḥ Aya ⟨da⟩ Imaḥ di maneḥ ku hakan· ku Inum·, ku suka boga, ku pakaraṁ, teka dipake Aṁgəḥhən·, Eta kaṁkən· galaḥ dava ta, Eta kaṁkən· pa⌈re hapa ta ṅarana, kitu lamu Aya nu meda Uraṁ, Aku sapamedana, sakaliḥ ña mana kadyiganiṁ galaḥ cədək· tinugəlan· təka, Upamana Uraṁ kudil·, Eta kaṁkən· caI pamadyin·, Upamana Uraṁ kurit· kaṁkən· dataṁ nu ṅamiñakan·, Upamana Uraṁ poño, kaṁkən· dataṁ nu mere kejo, Upamana Uraṁ ha [1+]3n·naaṁ kaṁkən· dataṁ nu mavakən· Uraṁ A2cən·, Upamana Uraṁ hadəqəl· kaṁkən· dataṁ nu mava səpaḥhən· data nu mere səpaḥhən·, ya ta sinaṁguḥ pacaparisuda ṅarana, Eta kaṁkən· galaḥ cədək· tinugə lan· tika, lamun· makasuka ti nusa Uraṁ, kaṁkən· pare, bərat· saṁga ta, boA makahurip· na Uraṁ rye, ja katəm⟨u⟩ na vuIt· suka lavan· Enak· , saṁkilaṁ nu ṅupat Uraṁ salaḥ Ala pañaraman·, Aya tvaḥ Uraṁ qəR̥nan·, han·tə tvaḥ Uraṁ Ala A[5+] guruAn· [2+]iṅane jam·na ṅarana, ya sinaṁguḥ paramarR̥ta visesa ṅarana, ya kaṁkən· deva maṁjanma ṅarana, ya saṁ purna sarira, ya vvat na hayu, ya pa   [2+]⟨ni⟩ bənər, , Ini paṅibuḥniṁ tvaḥ pakən· vas·tu sakala maṅhurip·, pak·kən· vas·tu di Imaḥ di maneḥ, Eme Imət· rajən· L̥kə [1+]·, paka prədana, mo2gol· ragol·, purusa vidadag·, hapitan· karavalye caṁciṅan·, laṁsitan·, jaga raṁ ṅajad⟨ikən· ga sa⟩vaḥ tihap· ulaḥ saṁsara, jaga raṁ ñiqən· kəboAn·, tihap· Ulaḥ ṅudər, ka huma beEt· sakaliḥ ka huma L̥ga sakaliḥ mo ma bəna Uraṁ [2+]ka sadu bema meta, cocoOAn·, tihap· Ulaḥ məli nukər, pakaraṁ tihap·, Ulaḥ ṅijəm·, sibut cavət·, tihap Ulaḥ sarata, hakan· Inum Ulaḥ   kakuraṅan·, Anak· Eve pituturran·, sugan· kəna ku na guru bala sisa, Iyanakən· saṁ hya sisa kadaṁ kaR̥syan·, jaga raṁ heEs· taba tuduḥ ṅinum· tuAk· taba hanaAṁ, ñatu taba poño, Ulaḥ kajojo⌉ṅan· təIṁ, tinəṁkən· basa na hatə, saṁṅuni tu ku Anak· ku Eve, mulaḥ dek· kapalikətan·, sugan· mo sapitvaḥhən·, rampes· ma bənaṁ Uraṁ ñaraman·, teka nurut· na pañaraman·, na pamagaḥhan· , han·tə ma nurut· na pañaraman·, Eta ma sarva ⟨d⟩əṁṅən· sakaliḥ ṅan· lamu kədə, Eve Anak· gəs· ma, kədə dyiku ku Uraṁ, boA Uraṁ kabobotan·, R̥jəṁ sasab· ka naraka, L̥ṅit batri Uraṁ hese, hi[1+]bənaṁ cakal· bakal·, Ini paṁvaraḥ saṁ darma pitutur, sugan· Uraṁ tan· pahidəp·, mrəOpek·sa saṁmutataḥ paEsan·teḥ tan· susuriyəm·   [2+]ṅaL̥səniṁ bañu mahana, taḥ desanataḥ nobusaḥ  kaliṅanya sri ma ṅarana Omas·, kitu na Omas· lamunna hamo dilaja pəL̥k· rupana, lamun:a kalaja cenaṁ rupana, ja kaOpesa, kitu keḥ Upama Uraṁ janma I­ni, lamun:urut· saṁ hyi sik·sa, kapahayu rasana di na Uraṁ, kadyiganiṁ bənər tuməmu bənərnyi, kitu lamun· hamo nurut· saṁ hyi sisa krata, kadyiganiṁ vilut:uməmu vilut·nyi, paEsan· ta ma ṅaranyi qətə, kitu na qətəṁ, lamuna hamo ⌉ divaAs·, samar kalaṅkaṁ Uraṁ, lamuna kavaAs· ma puguḥ na kalaṅkaṁ Uraṁ, kitu keḥna Uraṁ janma Ini, bisa nuru Upacara sakaliḥ, ram·pes· ma boA kalihasan·, ku rasa di maneḥ, lamu hamo bisa nurut· pamagaḥhan·, puṁguṁ ṅaranyi, jambaṁṅan· ta ma ṅaranyi pamuruya:n·, kaṁkən· caI həniṁ hədəp· Uraṁ krata, ña mana kitu mana vaAs· heraṁ rampes· Abək· Uraṁ, desa­ta ma ṅaranyi dayəḥ na dayəḥ lamuna: kosoṁ, hatə turuta:nən·nana, kitu keḥ na sabda lamuna hamo kaqəsi, carut· ṅarana, heṅan· lamun:a kaqəsyi ma na kahana:n·, Eta keḥna turutanən·, kitu keḥna sabda maka [2+]qəsyin·, mana dipajarkə bənər lak·sana  kitu keḥna Uraṁ janma Ini, lamun· dek· ñaho di puhun· suka lavan· Enak· ma Iṅət·   [2+]· saUr saṁ darma pitutur, Ini silokana tataka carita haṁsa, gajedra carita banəm·, macanəm· carita sagaR̥m·, pus·panəm· carita baṁbaR̥m·  kaliṅanya ta kitu jaga raṁ dek· cəta Ulaḥ salaḥ gəsan· naña, lamun· hayaṁ ñaho di talaga heraṁ bañu Atis· ma, maca taña, ⟨ka⟩liṅana ta, Upamana janma ñaho di hidəp· saṁ deva ratu, di hidəp· maha pan·dita, hayaṁ ñaho di luAr L̥vəṁ ma, liman· taña, Ini kaliṅana, kaṁkən· luAr L̥vəṁ ta ma, ñaho di hidə n⟨u⟩ rye, kaṁkən· liman· ta ma ñaho di bəbədas· saṁ ve ratu, hayaṁ ñaho di ruUm· Amis·niṁ kəbaṁ ma [1+]⟨bar⟩ra  [1+]7 taña, kaliṅana ta, kaṁkən· baṁbarra ta ma, janma bisa, saba ṅubara, ñaho di tinə sakaliḥ, kaṁkən· ruUm· kəbaṁ ta ma, jan· rapes· tvaḥ Asiḥ baruṅusan·, səmu guyu tiṁkaḥ suka,  kaliṅana Ulaḥ salaḥ gəsan· naña, hayaṁ ñaho ⟨da⟩ sako⌉Eḥniṁ carita ma, gəs· darmajati saṁ hya hayu, sedamana, kuñjayakarna, ramayana , Adiparva, koravas·rama, bimasorga, raṁgalave, boma, sumana, kalapurbaka, jarini, taṁtri, siṁ savatək· carita ma, memen· taña, dek· ñaho di sa[1+]oEḥniṁ kaviḥ kaviḥ bvat:uha, kaviḥ pujaṁ, kaviḥ lalaṅuAn·, kaviḥ pañaraman·, kaviḥ sisidirran·, kaviḥ peṁpeledan·, boṁboṁ kaso, porerane po2d· qəriḥ   [4+]baAnan·, kaviḥ baba2ṁan·, kaviḥ tuṁtuṁ, kaviḥ sasabat:an·, kaviḥ Igəl· Igəlan·, siṁ savatək· kaviḥ ma, paraguna taña, hayaṁ ñaho di para macəḥ ma, cə[1+]macəḥ nirus·, tatapukan· baba2ṁṅan· babakutrakan·, Abaṁ Abaṁṅan··, nəR̥y· paca munikən· L̥bur, ṅadu L̥suṁ ṅadu nini, siṁ savatək· Ulinan·, həpul· taña hayaṁ ñaho di patun· ma, lagalaraṁ, bañak· caṭa siliḥ vaṁṅi, pR̥patun· taña,savalurran·niṁ tulis· ma, pupujəṁṅan· taña, Asup kana latar, higul· higulan·, kəkəmbaṁṅan· , Alas· Alasan·, Uraṁ Uraṁṅan·, məməlaḥhan·, səsəraṁṅan·, tataru hataA[1+]·, kəbaṁ tarate, siṁ savatək· tulis· ma, lakis· taña, savalurran·niṁ tətəpaAn· ma,  [1+]8 təlu gagaman· palaIn·na, gagaman· saṁ prəbu, Abət·, pamuk· golok· peso tədət·, kəris·, rak·rak·sa pinaḥkadevanya, ja Itu parati maEḥha n· sagala, gagaman· voṁ tani ma, kujaṁ baliUṁ, patik· ko⌈red· sadap·, detyi pinaḥkadevanyi, ja Itu parati ṅala kikica pən·, IInumən·, gagaman· saṁ pandita ma, kalakatra peso⌉ raUt·, peso doṁdaṁ, paṅot·, pakisi, dənava pinaḥkadevanyi, ja ⟨I⟩ [2+]⟨r⟩ati kuməR̥ sagala, ña mana tilu gagaman· palaIna, mana laI dəI, di saṁ prəbu di saṁ voṁ tani, di saṁ pan·dita, kitu lamu Uraṁ hayaṁ ñaho di   [3+]na Eta ma, paday· taña, savalurran·niṁ Ukir ma, dinanagakən·, diba2ṁkən·, ditiru pak·si, ditiru vrəre, ditiru siṁha, siṁ savatək· Ukir Ukir [1+]n· ma, maraṁguy· taña, savalurran·niṁ kaOlaḥhan· ma, ñupar ñapir raramadi, ñopoṁ koneṁ, ñocobek· , ñaṁlarkən·, ñəsəṅit·, ñayaṁ ka pədəs·, bəṁbəL̥man· papaṁgaṁṅan·, kakasyin·, hahañaṁan·, raraməs·san·, ruruUman·, dyimis· Amis·, siṁ savatək· Olaḥ Olaḥhan· ma, ha R̥p· caṭa taña, savalirran·niṁ boEḥ ma, kəbaṁ mucaṁ, gagaṁ seṁgaṁ, sameleg· səmat· sahurun·, Añam cayut·, sigəji, pasi pasi, ka   laṁkaṁ Ayak·kan·, poleṁ raganis·, jayati, cicinaAn·, paparanakan·, maṁṅin· haris·, salin· gati, bobosyen·, bəbənatan·, papanak· kanan·, surat· Avi, parigi ñeṅsoḥ, gagajarran·, lusyin·bəsar, kamaruṁ jayati hujan· riris·, laris·, boEḥ Alus·, ragen· [1+]ṅaten·, si savatək· boboEhan· ma, paṅəyə taña, lamun·⌉ hayaṁ ñaho dy agama paryigama, Acara Eleḥ ku Adigama, Adigama E [3+]gurugama, gurugama Eleḥ ku tuhagama, tuhagama, E⟦te⟧leḥ ku sat·mata, sat·mata, Eleḥ ku surak·loka, surak·loka, E   [2+]⟨k⟩u na vicara, Utama janma vahye dosa, vahye janma Utama dosa, siṁ savatək· Agama, paratada taña, sugan· hayaṁ ñaho di tiṁkaḥ prə [1+]ma, makarabyiha, kaṭābyiha, siṁhabyiha, cak·krabyiha,sucimuka, bajrapajara, sumaliput·, mərak· sipir, gagak· saṁkur, luva k· maturun·, kidaṁ suməṁka, babaḥ buhaya, ṅaliga manik·, L̥maḥmrəvas·sa, Adipati ⟦bra⟧ prəbu sak·sati, pake saṁ hulujurit·, tap· pa sabətrik·, saṁ hulujurit:aña, hayaṁ ñaho di sakoEḥniṁ Aji maṭā ma, japa japye, gəgəIṁ, susurat:an·, sasaranaAn·, kaseraṁṅan·, pi  [1+]2 vayagaḥhan·, pupus·paAn·, susudaAn·, hurip· huripan·, tuduk· Iyəm· pararasen·, pasakvan·, siṁ savatə Aji maṭā ma, sa brahmana taña , hayaṁ ñaho di pamuja di saṁgar ma, pataḥ puja daUn·, gəlar palajaṁ, puja kəmbaṁ, ñapiṁṅan· liga, ṅome saṁ hyi, siṁ savatək· puja ma, bujaṁga taña , hayaṁ ñaho di davuḥ nalika ma, bulan· prəmara, tahun· tan· patəṁgək·, ta pasiraḥ sakala lumaku, sakala man·dəg·, bumi grəmpa, siṁ savatək· [3+]ho di carek· nu ti həla ma, bujaṅga taña, hayaṁ ñaho di darmasik·sa ma, sik·sa kadaṁ, pasuk·tapa, padonaan·, mahapaviṭā, sisa guru, dasasi   [3+]sik·sa, guru talapakan·, jagat· Upradava, cadusak·ti, tato bvana, tato sarira, tato Aj·ñana, siṁ savatək· qəsi pus·taka, saṁ pan·dita ta [1+] , maṁkaṅuni kasorgaAn· di sakala, kaprabvan·, kamulyin·, kaUtamaAn·, kaprəmanaAn·, kavisesaAn·, ratu taña, hayaṁ ñaho di pa titis· bumi, masinikən· na Uraṁ rye, voṁ sajagat·, marin· masini,ṅadeṁdeṁ maras·pad·de, ṅukur ñaruAkən·, ñipat· mipadana, lamun· luhur dipidatar, Acol· dipapak·, si savatək· Apiḥ-Apiḥ ma, maṁkubumi taña, hayaṁ ñaho di sakoEḥniṁ labuḥhan· ma, makaṅuni gosoṁ gə  [1+]⟨2⟩ 2ṁ, kabuAn· riAk· , riAk· mopro ryik· maliṁ Alun· Aguṁ, tajuṁ pu⟦ra⟧lo, hujuṁ nusa, karaṁ nuṁgul·, tugaṁ karaṁ, barat· daya, siṁ savatək· saba di laUt· ma, lalayarran, puhavaṁ taña, hayaṁ ñaho di savatək· AR̥ga ma, təlu sayuta, təlu sakəti, təlu salak·sa, təlu sarivu, təlu satak· təlu ⟨sa⟩ratus·, təlu sapuluḥ, makaṅuni ka2 bəlaḥ təlu bəlaḥ kapat·bəlaḥ kalima bə⟦ba⟧laḥ kanəm· bəlaḥ kapitu bəlaḥ kavalu bəlaḥ kasaṅa bəlaḥ, siṁ [2+]⟨t⟩ek· AR̥ga ma, ⟦ca⟧citri saṁ byipari taña, hayaṁ ñaho di sadi tapa luguḥ pR̥tyik·sa, putus· taṁkəs· kaL̥pasən·, tata hyi tata devata   [3+]⟨ta⟩, kaL̥pa rasa carrita, siṁ savatək· nata-nata para devata kabeḥ, saṁ viku paraloka kabeḥ taña, Aya ma nu Uraṁ dek· cəta, Ulaḥ salaḥ gəsa [2+]ña, hayaṁ ñaho di carek· paranusa ma, carek· cina kəliṁ parasi, məsər, samudra, baṁgali makasar, palembaṁ, siqəm·, kalatə, baṁka, ⌈ betən·, tulaṁ bavaṁ, sela, pasay·, parayaman·, ṅaragidan·,dinaḥ, Adibas·, tego, moloko, badan·, pego, malaṁkabot· bureten·, lave, sak· sak· , səbava, bali, sabani, ṅogagan· kanaṁṅən·, kumənəṁ, samaraṁ tiga, guman·tuṁ, manubi, bubuḥ ñiriṁ, patukaṁṅan·, su   rabaya, lamaruṁ, jabudipa, seran·, solot·, Idragiri, tujuṁpura sakampuṁ, Atas· Aṁṅin·, cəmara, balugu, java, siṁ savatək· paranusa ma, saṁ juru ba sa taña, saṁ darmurcaya taña, Eta keḥ na kañaḥhokən:ən·, di tuhuna, di yog·yana, Aya ma nu majar maneḥ mo ñaḥho, ya Eta nu mo satyidiguna di [1+]n⟨e⟩ḥ mo təI di carek· devata, Uraṁ mo taku di Upadrava, cadusak·ti, jagat· gan·ti saṁ pan·dita, tan:avuruṁ Inaṁti deneṁ kavaḥ [3+]na mo dipiguna, lamu tvaḥ mo tvaḥ, sahiṅan·niṁ guna krata, kena Itu taṁtu hyi taṁtu devata, sakakala batara jagat· basa ṅratakə   [2+]⟨bu⟩mi nis·kala, basana braḥma vis·nu, Isorra, mahadeva, sivaḥ bak·ti ka batara, basana Idra yama, baruna kovera, besavarna, ⟨ba⟩k·ti ka batara, basana kusika gar⟦ga⟧ga, mes·tri, purusa patajala, bak·ti ka batara, siṁ para devata kabeḥ bak· ti ka batara seda nis·kala, pahi maṁgiḥkən· si tuhu, lavan· pratyak·sa, , Ini na pagiḥkən:ən· di sakala, taṁtu batara di na bvana, pakən· pagəḥ jadi manik· sakuruṁṅan·, pakənən· teja sabumi, hulun· bakti ka ⟦batata⟧tohaAn·, Eve bak·ti di laki, Anak· bak·ti di bapa, sisyi bak·ti di guru, matri bak·ti   di maṁkubumi, maṁkubumi bak·ti di ratu, ratu bak·ti di devata, disuruḥ nəguḥkən· di sarira, matitikən·, bayu sabda hidəp, lamun:a Itu mo kapigu na, kapitvaḥ ku na jan·ma kanis·ṭā madyi Utama, pada ditibakən· ka na kavaḥsi taman· braḥma muka vijaya, ja na jan·ma kavisesa ku devata saUr saṁ darma pitutur, mujarrakən:a sabda saṁ rumuhun·, Aya dəI babadiṁṅan·nana,kitu keḥ Upamana Uraṁ L̥paṁ ka java, dataṁ ⟦ra⟧ ka Alas· java, hamo bi [2+]t· carek·na, dəṅən· carana, maṁṅu rasana Uraṁ, Aṁgəs· ma pula dəI ka suda, hantə  bisa care java, Asa hatə tadaṁ ñaba, poOs·   [3+]tadaṁ, ja hatə bisa nuru carek· na, kitu Uraṁ janma Ini, haṁṅər turun· ti nis·kala, hatə təmu na carek· nis·kala, mo devata gəra-gəra de majan·ma [1+]ja kapuguṁṅan· rvana, IR̥g· tiṁkaḥna, han·tə bisa nurut· tvaḥ nu ñaho, Aya kapitvaḥ, ta nu mo satyi, nu tan· yog·ya, luməkas· maṁgave hala, papajiṁṅan· bubunyin·, kapiAdi kapilacək· , ña mana vadon· ṅarasa lalaki, laIn· salakina, tan· yogya ṅaran:a, lalaki ṅarasa vado laIn· ⟦sala⟧ qəsi Imaḥ ⟦ki⟧na, tan· yoya ṅaran:a, vənaṁ ditibakən· kana kavaḥ si mraga vijaya, ja na jan·ma kavisesa ku salaḥ Ini siloka tvaḥ janma salaḥ, buraṁkak· marede mariras· vi  [1+]4 raṁ, ya ta catur buta ṅaran:a, , kaliṅanyi buraṁkak· ma ṅaranyi gila, kaṁkən·na maṁka gila ta ma, ⟦da⟧ tvaḥ janma dəṁki tuṁṅi to2ṁ gasoṁ capəla sabda, gopel· tvaḥ panas· hate, tan· yoya ṅaran:a, ña keḥ nu kakən· maṁka gila ṅarana,tvaḥ jama, sakitu jadina rak·rak·sa, durga durgi, kalabuta, gəsan·na ma di malaniṁ ḷəmaḥ so [1+]sekoṁ, soṁgeṁ cadas· gatel·, muṁkal· pateṁgaṁ, baba racak· kəbakan·, badak· , cataṁ nugaṁ cataṁ nogeṁ, garuṁguṁṅan·, gareṁgeṁ [5+] saṁhar daṁdaṁ va [3+], kəpuḥ raṁR̥ḥ garamayan·, huñur, L̥maḥ laki, pitunaḥhan· celeṁ, kaloberran·, səma jaryin·, savatək· L̥maḥ kasiṁsal·, sakitu kajajadyanana, nu kə   [4+] gopel·, ja tvaḥ jama nu /me\re gila, ja di savatək· mahagila, ja hatə nurut· saṁ hyi sisa krata, ja ṅarupak· saṁ hya sik· sa kadaṁ kaR̥syan· ña mana jadi mahagila, ya ta kaliṁṅaniṁ buraṁkak· ṅarana,  marede ma ṅarana, dibeka tiIs·, ña karaḥ panas·, dibekahemakən·, dikaruñaAn· diIpuk· dime[4+] dibere su ka boga, hulun· kuriṁ, ña karaḥ kira kirakən·nana, dibyak·takən· kana kapapaAn·, təgal· si patana, sayoj·ñana tvaḥna, ti timur ka lapa[1+] daga, sakəti voṁ kəna papa Irika, ti kidul· ma gunuṁ batu, paR̥ṁ sevu voṁ papa Irika, ti barat· pak· si si gəni muka, tan· kəna vruḥnya papa Irika, ti kaler kadi valaṁ sinudukan·  [1+]4 paR̥ṁ satus· voṁ papa Irika, ti təṅaḥ   gaga sisapnatana, lavan· si sonaIyak· sa, sevu sevu voṁ papa I rika, ya kapapaAn·niṁ marede ṅarana, , muriṅis· ma ṅaranacamaḥ, jiji ma ṅarana tahi, cam·maḥ ma ṅanana vaṁkə Abo, kitu keḥ tvaḥ janma baraṁ cokot·, baraṁ Ala hamo meta, maliṁ nupu meOr ṅar̥but·, siṁ savatək· curavəda ka nu bənər, paeḥ ma At·mana papa, sarivu saratuss· taḥhun·, kəna ku sapa batara, ta[2+]ḥ mana jadi janma, Aya jadina ta koter jaṁṅel·, hiL̥d· tahun· pəti, titigi jabəlo, limusa:kəR̥t· savatək· dipikajiji, ku na Uraṁ   [2+] sinagu mariris· ṅarana, , viraṁ ma ṅaranyi, mumul· tuhu, mumul· bənər, mumul yoya, mumul duga: duga:, mumul bema lamun·na carat· har̥sa, bogoḥ gavok·, lamun:a paEḥ ma, Eta At·mana maṁgiḥkən· papa, vot· goṁgaṁ, cukaṁ cuqət·, batu kacakup·, dijadikən· maka bvana jadi vatək· mahagila, varak· macan·, buhaya, Ulamagəṁ, savatək· makagila janma, yata ma varaṁ ṅanyi, sakitu caturbuta ṅaranya, , Ini Upama jan·ma tadaṁ ka cina, həbəl· maṁkuk· di cina, ñaho di karma cina, di tikaḥ cina, di carek· cina, di polaḥ cina, di kararapesan· cina, katəmu na carek· telu,  [1+]4 kanisṭa madyi Utama, pahi ñaho di sabda, saṁ prəbu, saṁ rama, saṁ R̥si, bisa matitikən· bayu sabda hidəp·, ña mana ñaho di gəI, di rupagəIṁ, di parigəIṁ, ya ta trigəI ṅarana, gəI ma ṅarana bisa ṅicap· bisa ṅinum·, bisa dina kasukaAn·,  [2+]⟨ka⟩ ma Anak· Uraṁ, Eve Uraṁ ṅarana, ya gəI ṅarana, Upama gəI ma ṅarana, bisa ñadaṁ, bisa ṅaṁgo, bisa babasaḥhan·, bisa dibusana,   [2+]pagəI ṅarana, bisa nitaḥ bisa mivaraṁ, sabdana, Arum:avaṁṅi, ña mana hatə suraḥ nu dipivarraṁ, katuju ku bənaṁna milabuḥ siloka, lamun· ka beE t·, basana Utun·, Eten· O2k· Anak·kiṁ, ka kolot· ma basana, lacəkiṁ sumaṁṅər, qəcuIṁ, toAIṁ, paṁvastuna ma sumaṁṅər, tətəiṁ Amat·, sakitu dasa pasan·ta, gəs· ma gunana ma, hoOk· pesok·, Asiḥkaruña, mupru ṅulas·, ñəcəp· ṅala Aṅən·, ña mana suka buṅaḥ padaṁ caAṁ nu di pivaraṁ, ya ta sinaṁguḥ parigəI ṅarana, , Ini silokana, mas pirak· kobala hitən·, ya ta sinaṁguḥ tuhu yoya ṅarana, Ini kaliṅana, mas· ṅaranya  [1+]7 ⟨sabda⟩ tuhu, təpət· byik·ta, pañcak·sarana, pirak· ta ma ṅaranya, Abək· raḥhayu, komala ta ma ṅanya, gəIṁna padaṁ caaṁ, L̥ga logada, hitən· ta ma ṅaranya, ca cir səri səmu Imuc·, rapes· Abək·na, ya ta sinaṁguḥ caturyoya ṅarana ya ta sini janma bijil· ti nirmalaniṁ L̥maḥ ṅarana, pahoman· pabutəlan·, pamu jaAn·, cadi pR̥sada, L̥maḥ manəḥ, liga ligi batu gaṁsa, L̥maḥ bənər, ginave voṁvoṁṅan·, sasapuAn· saUkur L̥maḥ kaOpesa, caI kasucikən·, kapaviṭa ⟨k⟩ən·, ña keḥ janma raḥhayu ṅarana, jamna rampes·, janma krata, nu kaṁkən· bijil· ti nirmalaniṁ L̥maḥ Iṅət· di saṁ hyaṁ sik·sa, mikuku talataḥ Abu bapa, Aki   [2+]⟨·b⟩uyut·, ñaho di siksaAn·, mahapan·dita, maṅgiḥkən· Ujarniṁ krəta, Ini carita nu bəhəla, nu najərkən· saṁ hya sasana krata raḥhyita deva ra [2+]raḥhyata ravuṁ laṁṅit·, rahhya tali mədaṁ, rahhya tali mənir, ya tasinaṅguḥ catur krata ṅaranya, ña mana kitu Ayəna, janma nu Iṅət di saṁ hya darma visesa, ñaho di rasyeniṁ janma, ya ta sinaṅguḥ janma rasye ṅarana, lamuna pati ma Eta At·mana, maṁgiḥ sor·ga raḥhayu, maṅgihkən· raḥhi na sada, tan· pabalik· pətəṁ, suka tan· pabalik· duka, sorga tan· pabalik· papa, Enak· tan· pabalik· lara, hayu tan· pabalik· lapa, nohan· ta pa   balik· voṁgan·, mota tan· pabalik· byita, nis· tan· pabalik· hana, hyi tan· pabalik· devata, ya ta sinaṁguḥ paraL̥ñəp· ṅarana,  katu keḥna ja n·ma Ayəna, Upamana Uraṁ madi di caI patəmuAn·, heṅan· ta na caI dvapiliḥhanən:ana, nu kiruḥ dəṅən:u heraṁ, kitu keḥ tvaḥ janma dva nu kapakənakən·, nu [2+]ce dəṅən· nu rampes·, kitu keḥna janma, manana hala ku tvaḥna, nu mahala Iña, kitu keḥna jama, manana hayu ku tvaḥna, nu mahayu Iña, ña mana, na jan· [3+]itu keḥna caI ta mana dipajar dva piliḥhan·nən:ana, bañu masəR̥p· lavan· mahəniṁ, Iña saṁ hya darma visesa, ña nu dilakukən· ku maha   [3+]⟨ka⟩, na bañu haṁkər lavan· maL̥tuḥ ta ma, Iñana rasa carita, dilakukən· ku saṁ viku lok·kika paramarata kabeḥ, ña mana kadiAgan⟨i⟩ ⟨ce⟩ [2+], lavan· Acetana, cetana ta ma vraḥ məṅət·, tutur tan· pabalik· lupa, ya ta janma raḥhayu, ya ta kaliṅaniṁ janma krata, nu Acetana ta ma Ikaṁ lupa byamoha, tan· kahanan· tutur, ya ta kaliṅaniṁ saṁhara, puhun·niṁ kaliyuga, tənəṁ jalir vvat·niṁ liñok·, ya ta saṁkan· janma ka naraka, Ulaḥ E Eta dipiguna ku nu dek· bənər ma  Ini Ujar sa sadu, basana mahayu drabya, Ini pratada di bumi, bayu kita pinaḥka prabu, sabda kita pinaḥka saṁ rama,   hdip· kita pinaḥka saṁ R̥si, ya trataṁtu di bumi, kaṁkən· panəguḥniṁ bvana, Ini travarga di laba, vis·nu kaṁkən· prabu, braḥma kaṁkən· rama, Isorra kaṁkən· R̥ si, ña mana tritaṁtu na pinaguḥniṁ bvana, travarga hurip·niṁ jagat·, ya tasinaṁguḥ trataṁtu di nu rye ṅanya, təguḥkən· pagəḥkən· sahiṅan:iṁ tuhu, təpəta [2+]byak· ta varr̥ta manaḥ mana krata na bvana, mana hayu Ikaṁ jagat·, kena na tvaḥ janma kapahayu, kitu kehna saṁ padita, pagəḥ di kapa ditan· gəḥhan·niṁ kR̥ta [3+]pagəḥ di kapagəhan·⟦na⟧naniṁ krata, saṁ maṁṅuyu pagəḥ di kapagəhhan·nana krata, saṁ palikən· pagəḥ di kapalikan·nan:ana krata, saṁ tete    ma ṅarana, rvana jama kenana hatə hade yunina, jama siṁvoṁ ma ṅarana, rampes· yunina, rampes· basana, kena hatə ·tu siṁvo ma ṅarana, nu təgər di bə⟦nər⟧naṁna ñaḥho vruḥ di saṅ hya darma, ñaho di tato saṅ hya Ajñana, ya ta vas·tu siṁvoṁ ṅarana ·, ku qəsi bvana rye Eta, 4, Ini ṅarana, kurija, mataja, ba⟨ga⟩ja, payuja, kurija ma ṅarana, savatək· bijil· ti suṅut·, panon·, bagaja ma savatək· bijil· ti baga, payuja ma biji ti tubuṁ, ya ta sinaṁguḥ saṅ caturmula ṅarana ø, Ini guna janma di bva   ṅigə, ṅaruAṁ ṅa2boṁkən·, ṅaṁka ma ṅarana, Aṅə-Aṅən·, ñigi ma ṅarana, Utay·-Utuyan·, ṅikət· nalikən·, ṅigə ma ṅarana ət· ma ṅarana, ṅadar ṅagitak·, ṅukur ñaruAkən·, ṅaruAṁ ma savatək· ṅalikən·, ṅa2boṅkən· ma savatək həḶt· həḶna ta guna janma saryenana, Ini kahayaṁ jama, 4, yun· suda, yun· suka, yun· mugaḥ, yun· luput·, Ini kaliṅana, yu suda ma kit· yu suka ma ṅarana, hayaṁ bəṁhar, mumul· kaAtuna na drabya, yu mugaḥ ma hayaṅ sorga, mumul· maṁgihkən· bvana,   [3+]bisi kaparisidək· nu ṅajajadikən·, samaṁkana kayatnaya[1+]na[4+], mujarrakən·na sabda saṁ rumuhun·, nama [2+]ya, namo budaya, namo sidam·, sor jiva saṅ anurat· palipurna saṅ amaca, mo[3+]saṅ ahaṚp·, kasukma ujar raḥhayu, ṅaṚgəp· ci p·ta nirmala, Iyatna saṁ sevaka darma, Ini kahuvusan· sisa kadaṁ kaṚsyi ṅaranya, ṅana saṁ pus·taka pun·, təlas sinurat· bulan kasapuluḥ bijilna, poEna Aṅgara manis·, tulis· nu tə Acan· ras·ti, masa di nusakrata, panəpen· hada-hade pun· //o// malapaḥhiṁ ha⟨pa⟩ra ⟨ka⟩ na sa   [3+]pa, kuraṁ vuvuhan·, Ḷviḥ loṅan·, ṅada praña saṁṅ amaca manavas·ta saṁ ṅaṚṅe pun·,  translation : 
 [.1]
  commentary : 
 [.1]
  bibliography : 
 [.1]
       