The .  or ‘Aji Canda’Witnesses:
msfakeID: Dinas Kebudayaan Provinsi Pemerintah Provinsi Bali, Denpasar, Pusat Dokumentasi Dinas Kebudayaan Bali, III C: 791/10

Current Version: draft, 2025-10-01Z
Still in progress – do not quote without permission.

  edition : 
  
  No. III c 791/10  Aji caṇḍa toeroenan dari lontarnja I Njoman Kadjeng dari Aji caṇḍa,, lemp: 1–22  Br. tanginpeken (Singaraja) druven· gdoṁ kiṙtya,, Ditoeroen olih Poetoe Geria Br. Pakita    Avignam astu  kiraṇa viyati candra:gni, dvijadano vimaruta§ra, na:han· byakta pinakaśarīra bhaṭa:ra, milva janma:gave bhuvana, sira ta:ṣṭatanu ṅaranira, sira ta: ṣṭadeśomidә pinakavәṅku, sira Uripnikaṁ ra:t·, sira dumadyakәn· vr̥diniṁ janma ka⌈beḥ, praṇa-praṇi saṙvva Urip·, Ikanaṅ urip· la:van avak, śarīra pamisanya riṁ sa:ḍaradeyan guma§ vay ikaṁ saṙvva dadi, sira sinaṅguḥ pūṙvvaniṁ janma, Umijil· taṅ aṣṭatanū ra:t·, nara paśu§ mr̥ga janma, stha:vara, pakṣi sarisr̥paṇi, svabha:vanikaṅ aḍa:ra:ḍeya,, prabhu ra:ma R̥ṣi, tiga sira:§ pramaṇa riṁ rat·, pakəniṁ bhuvana, tuvi sira: ta sunduk apisakəp· guruniṁ janma kabeḥ, lviṙnira Irikaṁ canda ṅaranira ṅka:na, sira tika sidaguru, sira ta:ṣṭagaṇa guṇanira gumavay i§  kaṁ vaṙtta sәk· lumra:  Ikaṅ akṣaropamavak·, Ika taṁ guru ṅaranya, yeki ta vinastu Urip·, ya sinaṅgah guru laghu  ya pinakamula canda, Avaknikaṁ guru lagu, la:van uri p masaṁyoga, Umijil tikaṁ tryaśa  Adəgnikaṁ guru lagu, Aniga-nigeṁ sagaṇa-gaṇa, ⌈§yeka:ṣṭagaṇa ṅaranya, sama ta:byapareṁ vaṙtta  sakveḥ saṁ sujana:tihaṙṣa rumṅə canda: niha vruhi, yan mahyun· vruha rupaniṁ sinaṅguḥ guru, bhedanyaṅ guru lagu yeṅәtakna mvaṅ huṅgvaniṅ a:kṣara, sakvehniṁ guru yeriṅәn hila-hileka: yan salaḥ ka:stha:nan  gha taruṅa: saṁyogapa:ra:nṅәn·, la:van kaṙṇna visaṙjja ka:ni sura§han sva:ra:ṁ vatәk· vyañjana, E Ai na:han anuṁ kayatnakna len· O Au vkasniṅ guru, vus meṅәt pva kite  rika: niyata yan sotanta dadya: vacan·  lviṙniṅ a:kṣara gantuṅәn mapakәneṅ va:kta mvaṅ aṅgantuṅa, saṁyogapara sūkṣmaṁ lakṣmaṇa śiva:gni kleśa lakṣmī kunaṅ, ndan· glana sthula nagna vighna mavәvәḥ niṙ vighna ma:ra sthiti, svapna sneha rika: dvatiya kahaḍaṁ riṁ dlahan· yan pa:phala  bahnī tikṣṇa murub· riṅ adri ya katon· raśminya sateja ya, masna:na pva kiteṅ nadī masih ikaṁ saśleṣma kumla: bakәn·, riṁ śmaraṅgva sahiṣṇu nora pinaṅan maṅliḥ mvaṅ aṅgantuṅa, yapvan· bheda sakoja⌈§rojaraknan maṅke baliknya vacan·  gәlana saṁ lagna:n para ri gәpa, vighna tikṣəṇa yo giniṁ tulya ya, dəvadaśeka tahun yasa niṙghna, masupәna pva vaḍu sumәneha ya  vagә§mi yan paḍәmi bahni hati, tuvi kleśa vinaśa salakṣәmi, sәpinika bratamaṙgganika:n kaL̥m·, krama  niṅ akṣara yañ jinaja Ika:  lviṙniṁ saṁyogapa:reki, kakya-kakyan kakva§n-kakvan·, kakran hanṅәn aṅgantuṁ, kayatnakәn· tmәn-tәmәn·  antaḥ pa:da guru ya:ti, kala:van svara ka§ ma:ḍya, dīṙgha:dīṙgha:va:ta va:ti, ta:va:t guru prasidḍa ya  dīṙgha taruṅa:surahan·, vi§saṙgga la:van ajuṁjuṁ, kala:van guru saṁyoga, na:han taṁ sinaṅguḥ guru  nihan taṁ svara kama:ḍya, A A: I I U U: E Ai, tan dadya muṅgu ri tṅaḥ, vvitañ juga prakr̥tinya  sampun ika pva tiṅkahikanaṅ guru dinliṅakәn·, nya:t ajaR̥n muvah paduluriṁ guru laghu vuvus·, kveḥnya savaṙgga muṅgu rikanaṁ yati ma:niga-nitga, yeka sinaṅguhan ga ṅaranya sipatiṅ aṅavi  pūṙvvani tan maka:ra ṅaraniṅ guru tiga sagaṇa, la:ghu kunaṁ panәṇḍasani luṅgu I yakaragaṇa, yapvan ikaṁ rakara§  gaṇa la:ghu matutur i tṅaḥ, hetunikaṁ saka:ragaṇa matvaṅ aguru vkasan·  vruḥ pva kita: taka:ra ṅaraniṅ laghu tpi kavuri, ja:tinikaṁ jaka:ragaṇa maṅkana guru ri tṅaḥ, bhakti jugaṁ bhaka:raga ṇa ri guru sira rumuhun·, na:ka:ragaraṇa təlva maduluṙ tika ya la:ghu maḍa  nyaṅ laghu ka:rva saṅ guru pasəṅgahanika śi la śoḥ, śeṣanika: gaṇeki vkaniṁ guru la:ghu vinuvus·, riṅ aji canda§ teki yan a:va:ś śiva haji piturun·, saṁ R̥ṣi vaṅśapatramanitaḥ sira tika manata  nihan gaṇaniṅ a:ṙyya yeṅәtakna, jaka:ra kala:van· bhaka:ra saka:ra, catuṙ laghu ru rva yeka ta lima, L̥viḥnya guru la:ghu ka:nәm ikahən·  la:van hana ta ma:tra yeṅәtakna, vilaṁnya ri sapa:da kapva matәtәg·, Ikaṁ padi kapūrvva ka:tlu kunaṁ, gnəp· rvavlas aṅgәpanya tutuR̥n·  kapiṁrvani  kihәn pva ya vvaluvlas·, tumut limavlas padanya vkasan·, tan eva taya ta:ṙyya vinuvus·, samaṅkana vilaṁni ma:tranikihәn·  mvaṅ uṅgvanikanaṁ jaka:ra matәtәg·, kapiṁrva maṅənəm· dvītiya ka śula, pada rva ya ta hiṅaniṅ vaṅ amilaṁ, kayatnakna saṁ vatәk kavivara  trigaṇa§ gaṇa gaṇita ya guṇitan·, prakaraṇa kiraṇa vaṇa karaṇa, Aruṇa daraṇa baruṇa śaraṇa, Avaraṇa: bha: raṇa ṅ a:paṇa ṇa:gә̄ṅ  guṇa kuṇi kuṇa kaṇvī kaṇika-ṇika len·, graṇa ṅ a§gaṇa-gaṇa: grahaṇa Amiraṇa, praṇava paṇiya vaṇiya maṇita-ṇitan·, Ayaṇa karuṇa pa:ṇi ṇa: gә:ṅa yatika:  paṇḍapa laṇḍivi paṇḍura paṇḍu, paṇḍa ṅ apaṇḍi mapaṇḍaṅ amaṇḍi, laṇḍup alaṇḍip alaṇḍup aleṇḍo, gaṇḍi-giṇaṇḍi ḍiṇaṇḍa ta ma:gәṅ  ḍa:raṇa va:haṇa  va:raṇa ba:ṇa, veśraṇa vaṙṇna maṇi śa:ṇa kaṙṇna, Arṇnava kīṙṇna supa:ṙṇna yavoṙṇna, cūrṇnita pūrṇnama ghūrṇnita ṇa:gəṁ  kagantuṅa deniṁ na:gә:ṁ, ṭa ṭa: ḍa ḍa ṇa riṁ ṇa:guṁ, ta tha da§ ḍa na riṁ na:lit·, vaṙṇna:doḥ ya śa vaṙgga  liṁ saṁ, kavi, vruheṁ, maṙgga   Uṅgvanikaṁ na lita:pakneki, ndaḥ savaneḥnya rikaṁ pakna:nta, na:ta samaṅkana teka na ma:mit· , kapva masaṅkya nihan savanehnya  muni muna: nana samanuṣya, Anuma:na hana nami-na:mi, dina ḍana na:dī na:da nana, hani hina tan una hinituṁ  pranata nata prata: pa:hini tanunya, tanah atunaḥ pina tatva ta nutananya, nita vanita: nini-nini tanu tani, manana vana: malinī na: lit ikahәn·  vaneḥ paknaniṁ na:lit·, na:ga punna§  gana:ṁ gunuṁ, na:ga na:gendra na:gendrī, na:gari na:ga na:gini  mahni ya:gni ya:gneya, gagana: dinina: dīna, ghana va:hana va:hinī va:nī, nītititya yanū na lit ika:   dahana jvalana: va:na, ka:mini vahinī nini, punaḥ vina va:ni vana, vinavan i na:lit ika  saṅkṣepanya yan· vuvusan·, yavat· rakva: R̥ṅva pūṙvva, pa ba ma:di kunaṁ pūṙvva,§ dadi na:lit dadi na gә:ṁ  na byaktanyan huvus kojar·, kekadeśanya ⌈§kokta: ya, kocapa teki śa ṣa sa, vyaktan ma:tra vaṙṇnanan·  śa:mbhu śaṅkara śara: śa raṇa śaśī, deśa deśika śaśaṅ śavali kuśa, śva:śucī śuna śiraḥ śiva daṙśaṇa, śa:nta śoka paśa śa:stra śūna śiśu  śa mūrdḍanya:tekaṁ śa kuR̥b umunī vunbunikihә§  n·, śaśa:ṅka: śaṅka śaṅkaśa kuśa-kr̥śa keśi kuśika, kuśa: greka: krośa kraniki§ katha śabde śikariṇī, śiki keśikeśa: praśa śakuni keśī kuśa śika:  śanaiḥ śūnya śre ṇī ghraṇa piśunane śrīyaśa niśa:, vina:śa mvaṁ śūka: daśadiśi śara:t· śara viśika:, śiva: śśa:mbhu śśūla triśula muśali keśava śiva, kata: vaṅśa vaiśya śavari śivira:ka:śa śuci ma:n·  kṣaṇa kṣiṇi kapakṣa lakṣmi viṣaya: hahəpa:niḍi, kagantuṅa§ gumantuṅeṁ ḍa ḍa kunəṅ ṣa pr̥thvītala, prahr̥ṣṭi parituṣṭa roṣa ruṣa poṣya kr̥ṣṇa: niṣa, Akaṙṣa§ ṇa ya vr̥ṣṇī vr̥ṣṭa ṣa lumaḥ ṣa mr̥thv inucap·  mahaṙṣi mahiṣi mahoṣaḍa mahiṣa meṣa muṣa, R̥ṣa: muṣika puṣpa koṣaka puṣa praṣaṣṭa tviṣa, ṣa:ḍa:ṅguli ṣaḍa:ṅga bhūṣaṇa kubha:§  ṣa duṙbha:ṣita:, vaṣan· vaṣaḍa yoṣaḍīṣu viṣama dviṣadḍa:ṣaṇa  bhaviṣyati bhaviṣya§ hiṙṣya puruṣa: huṣa: tya:ṣa len·, viṣa:ṁ viṣaya yomiṣeṣa dadi manuṣa:ṅ ka:maya, nyata: kaluṣa: kilviṣa: ṅ aluṣa kaṣmala doṣa ya, Ikaṁ mami ṣa yoṅgvaniṁ ṣa maR̥ṇaḥ riṅ anta:ta ya   śa:ka:śa mvaṁ śapr̥thvī sadulur iki R̥ṅә:n· yekihәn vaṙṇnanәn ta, suśrūśa:ṁ śiṣya śikṣa: śviṣata vtunikaṁ mośvaśa śeṣaśeṣan·, saśvat· śīṙṣanya śośvī śvaṣiṇaka śaśi de saṁ vaśiṣṭa: śaviṣṭi, maṅka: tekaṁ śaṭa:voṙ śa ta ya tiṅәt-iṅәt· yeki sa:kṣat· vtunya § ma:sa:nikaṁ sa ta nihan· vuvusәn· padanya, sa:ḍu sada: sati sada sisi ta:sita:si, sīta susatya rasa satiru sa:ri saṁ hyaṁ, seri svabha:va ri sarasvati sa:ri-sa:ri  samva: sava: ṇasuma§  tī basusena sūnu, ma:ṅekava:śa ṅ upava:śa vina:śava:śa, duṙbha:ṣi duṙyaśana duṙvyasana praśaṣṭa, bya:sa: sasa:ḍu sasivin ta pujin saR̥ja:  sasvaṅśa saṅga sigi seṅgita sagga saṙjja, svaṅgaḥ saṁ suka sugiḥ sigiran saga:sor·, sasvaṙgga sa:gara sagorava səḍaka: sya, ra:§ktosvana sat paknanya sa:kṣat·  sura sapta sara: surasa sira sada:, samasiḥ papasә n savara suta saha, savinaṁ savanәn· sakala sakavaśa, praja na:mi sa da:ntya niti§ kavivara  Iti paruṅguniṅ a:kṣara  nyan· sutrasanḍi vuvusәn·, pa rakr̥tta lvanika: pratiṅkaḥnya, matambayan· mavkasan·, na:han· ta ya sinaṅguhan· vaṙṇna  tinikaḥ pinarva: vkasan·, Ikaṁ namaḥ yekihәn· svara ṅaranya, yapvan kapūṙvva Anta, sina§  ṅguhan· vyañjana nama  yata hadi sama:na, tumūt sina:ma ri pūṙvva:ka, vkasan· ghoṣa,§ sahle Iki sabatәk·, A: I U R̥ L̥, lviṙnya: kavruhana:  dīṙgha: ṅaranya manhər·, A: I U R̥ L̥, limaṁ siki sahaya, sadya:kṣara muvah aṅgәpan·, E Ai O Au, na:han· lviṙnya   ka ka ca ca ta tha pa ḍa, sakatlu na:han sahayaniṅ aṅghoṣa, ga gha ṭa ṭa ya ra la va ha, sigho ṣa rakva na:manika:  vaṙgga ṅaranya: limalikur·, ka pinapūṙvvanikaṁ ma, mavkasan pinakavkasnya, ka gaṙ kalimanya ya śudḍan·, ra śa ṣa sahayanya vr̥dḍivuḍaḥ  Anuna:sika: ṅa ña na ma , A:ntastha: ṅaranikaṁ ya ra la va, tut·, Usmana śa ṣa sa ha samvida, patiṅkaḥniṁ sutrasandi Ike  sampun pratyekanikaṅ a:kṣara riṁ vyañjana la:van· svara, t ucapa: ta  sañjatanikihәn·, prakarani ṅaranya kavruhana  vinḍu la:van madana kunaṁ, makuṭa ruku Aśra mastaka ka:pa:la, tijakula śaikara maśiraḥ, na:han ta parina:maniṁ śr̥ṅga:  dīṙgha: hu lu mapalenan·, Utәk· la:van kambara: kuñcir·, maja:ṭa, magumbak maja:mbul a:ṅure, svana:maniṁ dīṙgha: yan· riṁ hulu  vinḍu la:van madana kunaṁ, kunaṁ-kunaṁ len ta:ra la:van vinta:ṁ, ti§ la:ka titik a:sura:han·, na:han ta: parina:maniṁ na:da  nyan ta:ṁ cakra ja:ntra guluṅan·, sudaṙśśaṇayudḍa kr̥ṣṇa, lan śakaṭa na:ma yeki huniṅan·, mvaṅ añakra hulu yukti kavruhana  yapvan ika taliṅa nihan·, kuṇḍala sumpiṁ capiṁ len kaṙṇna, śrota suvә:ṁ mvaṅ iṅә§t-iṅәt·, palaga svana:maniṁ taliṅa  dīṙgha ṅaranya talalay·, Iku taṅan vastra len galaḥ mada  va, kirivili kuñca ya savaneḥ, Asiṅ adava: dīṙgha rakveka:  Aṁrasuk agoduha: keśa mavajuḥ kaṙtti kunaṁ śaṅka len kuruṅan·, Ikaṁ kalambi la:van mana: ma:nuṅgaṁ, mataputapukakna: tan ma§ payuṁ, Ikaṅ sinaṅgaḥ kalambi vaneḥ, Ika na:maniṁ makuruṅan·  yapvan· vatək makəṇḍit aganitri la:van goduha: vija saha:ruha, masurahiṁ ba:huḥ mvaṅ ajnu vaneḥ, visaṙjjaniyaki na:ha n sabatәk·  mati pjaḥ śūnya: turu kunaṁ, para:trakna bajra līna:guliṅan·, ha§na:payuṁ maruṅki len asoṁsoṁ nohan katṅәn ika:, makadi vkasniṁ yati Iṅətakna  ma:təkәn gada§ suku-suku, palu-palu ḍaṇḍa saha gada:, vtis alaras· pva kaguritan·, A:siṅ adava jə:ṁnya yeki knakən·  təvək aluṅid mapañjaṁ, curiga gaḍiṁ suṅū tinyup·, sihuṅ umiṅis·, ya ta ma§  laras·, curik· na:han yukti ka:kyakyan·  śivapatra ya tak tina:mpil·, masidkuṅ atvaṁ hana:mluk siṅəṅhәl·, muṅgv iṁ pata:raṇa:, bantal karaṅ hulu yaya: ta kakvakvan·  hana: taḥ maṅhiṙ vdihan aḍe, kr̥tala bhuja nagapaśa pinutәr·, kadi vaṅkava ya kumaluṁ, laras· vinәntaṁnya kakrakran·  Aṅkus galaḥnya ṅabhala: kukū manol sagayuṙ sivuṙ matat· ya tinava§ nya, hanan pasidkuṅ apuktuṙ, kukunya tumakul kadi kr̥-kr̥  hana ta:ṅiṇḍit kuṙ lavak·, hana:n pamava gada: hanankonta, tuhuk limpuṁ, kr̥tala paṇḍi curik·, salvirnika:ṅ inuṇḍa , yayanyañ jinuṁjuṅ ika:  saṁ hyaṁ jagat·tripuruṣa, nama śivaya ta ṅhu§lun·, Amvīt umastava kita, Amaṙṇnana vakta vtun·  guruniṁ jagat kita ya, mūla:kṣara guru la  ghu, ma:tra haṙyya ya ta gaṇa, na:han· ṅaran tataṁ canda  kita makarūpa canda, Agave titi mvaṁ śloka, ya ta vaṙṇnanan kavtun·, ya pinakasuluh iṅ ra:t·  lviṙniṁ canda: ta ṅaranya, kveḥniṁ vilaṁni ṅ akṣara, rikanaṁ pa:da sayati, pa:da ṅaranya sakaṇḍa, pataṅ pa:da ya saśloka  mūla§nya:n keṅәtakna, Akṣara tuṅgal i yati, yeka sinaṅguh atyanta, rvaṅ akṣara prayatna  trya:kṣara ma:ḍyama na:ma, pratiṣṭa pataṅ akṣara, śirṣapratiṣṭa yan lima, nmaṅ akṣara jagatri  Uṣṇik· yan pituṅ akṣara, vvalu pva ya pa:da:ṣṭup, vr̥hati saṅa:kṣara, sapuluḥ pva si prakṣati  sya§ ṣamva:da pva savlas·, rvavlas pva yañ jagati, Atijagati tridaśa, sakva:ri pad·blas ika  Atisakvari limavlas·, Aṣṭi nәm·blas ikahәn·, Atyaṣṭi yan pituvlas·, vr̥ti yapvan· vvaluvla  s·  Ativr̥ti saṅavlas·, rvaṁpuluḥ ya ta:nu kr̥ti, prakr̥ti ya ta salikur·, rvalikur ikaṅ a:kr̥ti  tlulikur iṁ vikr̥ti, padlikuṙ suna:makr̥ti, bhikr̥ti yan limalikur·, Adyut·kr̥§ ti ya nәmlikur·  na:han pratiṅkaḥnya, I sa:mpun ika: samaṅkana vilaṁnya vr̥§ttiniṁ canda, yapvan· lviḥ saṅke nәmlikuṙ ⟦ca⟧ḍandaka rakva ṅaranya, kalalu ṅaranya, ḍaṇḍaka I ruhuṙnya§  padulunikaṁ vr̥ti gnәp·, java-javanikaṁ canda sa:mpun enak atūt·, dinəliṅakәn·, vinla-vlaḥ, byaktanya vaṙṇnanәn sumiliḥ, ṅaraniṁ laghu, nihan· kveḥnya  nanda, bhadra, dadreti, vanapr̥gi, vijayanti, tanuma:ḍya, kusumitaganḍa, maḍukaralalita, madaleka, kumaralalita, tatha:patya, pada:nuṣtup·, śapantika, viṣa:na, manavakriḍita, vi§  dyutmala, bha:vacakra, bhamaravilambita, vīkriḍita, kumaravilambita, bhujagasukr̥ta, Aha:yamuka, turidagati, cittaśudḍa, vahira:t·, jayendraba:ṣa, Indrabajra, Upendrabajra, Upasthita, ḍoḍaka, vimala, bhramalavilaśita:, sva:gata, ratodata, maḍuva:lamr̥tta, bhikṣuka, ḍrutavilambita, vaṅśapatra, vīralalita, rasanetra, śrīpuṭa, giriśa, ku sumavicitra, citraleka, Aparajita, Ativiva:na, śikariṇi, hariṇiplut·,§ pr̥tvitala, kusumitalata:, mala:śikyasana, saṙdulavikrīḍita, suvadanā, mr̥gaṅara:jani, § maṇḍara:dri, sragdara, mandakranta, Aśvalalita, mattakriḍa, kendragati, śīghragati, turagagati, paḍaviśama, śakrocca, vevahirat·, bhūjaṅgavijṛmbhita:, jayavikrama, same  ni, sama:visama:, candrakanta:, siṅhasari, vijayadri, visalata, talakusuma, gli, jayakusuma, ḍaṇḍa, matra, Aṙyya,, ndaḥ samaṅkana ṅaraniṁ laghu, Iccanira ṅka:na, mvaṁ hameta laghu,, lena saṅkerika, nihan· va:ṙttanya, kavruhi  Om̐, na, nda:, stu  sambaḥ, kva:gə:ṁ, riṁ hyaṁ, bhadra  taṇḍasku, jña:naṅku, bhaktya:gә:ṁ, bhadreti  skar asәp·, paḍanikiṁ, vaca-vacan·, vanapr̥gī  saṁ hyaṅ akaśa, bhūḥ kira§ṇendva, Aghni marut· vve, Om̐ vijayanti  sakveḥ ta vatәk hyaṁ, muṅgv iṁ vanadeśa, to nton praṇataṅku, muṅgv iṅ tanuma:ḍya  liṇḍū mara saṁ hyaṁ, hogaḥ kṣi§ti molaḥ, keguh a:vatunya, kanya tanuma:ḍya  sahananikiṁ ra:t·, nara taru  satva, paḍa ta pinuje, kusumitaganḍa  mata mulat ahniṁ, damar ūpamaṇika:,§ vuvus amanis arūm·, maḍuka:ralalita:  sakveḥnya: vatu mambaṁ, yeky a:nuṁ pamuja:ṅku, kle ṣa:lva:ṅa ṅa phalanya, na:ṣṭa:niṁ maḍalekha  tlas ta hulun amūja:, niroghaṅ vahuna vighna, phalaṅkv iky anuku śa:la, kumaralalita matvaṅ  na:han sambaḥku riṁ deva, ka ruhun· riṁ muniva:ra, Amvit amaṙṇnana jña:na, vatapatya:t-həṙ vtu  sakveḥniṁ pada yan patya, ka:lapa laguṅ a:kṣara, paḍa kapiṁrva kapiṅpat·, paḍa:nuṣtup· lviṙiṁ laghu  A:pan· yava tika lviḥ, jña:na tayu la:van ulaḥ, pūja: sakala tan alum·, śa:panti⟦ga⟧§ka lagi-lagin·  / lviṙnikanaṁ hayu lagi, yeki dL̥:n tuladana, śobha vnaṁ saparana, divya  kadi pva vitana  yapvan ulaḥ la:⟦va⟧gi tivas·, hayva ginәṁ bvat hantukan·, doṣani§ka:mriḥ kasula:m·, manavakakrīḍita ya  hayva ṅvaṁ tan pamriḥ yatna, Akveḥ lviṙniṁ maṅde duḥ ka, yava:t· kevat· śabdanteṅ len·, ta:vat· mr̥tyu vidyutma:la  Apan ika saṁ vihikan·, tan alupa riṁ pitutuṙ, naga ta tamaṅ gigiR̥n·, bhramaravilambhita ya  saphalakna Uripniṅ vaṁ, magavaya hayu samega, yat aṅusir a:nura:geṁ ra:t·, bhujagaśiśukr̥ta:gurva  hayva va:t·paruṣa capala, yekaṅ abhyaṣa kaviratin·, byakta moha puharanika:, dva:para nyana ṅayamuka  ya tikana vastuniṅ avəR̥, Ikaṅ avama:na puji jəvaḥ, gəR̥mətən· ṅhiṁ manəmu suka, turidagatinya vaR̥g hupə:t·  sakve  ḥniṁ sukhaduḥka tan madoḥ, petən keriṅ avak· lavan maneḥ, na:han hetunira maha:muni, A:mbək· sudḍa śinet i saṁ smahan·  deyanika saṁ sajñana budḍi, saṁsara ma§ hyun iṁ suka va:hya, ma:mrih amūja: sa:ḍaka ri hyaṁ, rukmavati sa:ḍyanya sada:śrī   Apan saṁ suka tuməmuṁ priḥnya, vvaṁ vidagda ya rasika ṅūni, bhakta hyaṁ kr̥tayaśa tan siṅ vvaṅ, gə:ṁniṁ puṇya pavana ya nuntun·  lviṙniṁ dadi vit ika:na jatinya, maṅgəḥ gavenyan paripūrṇna janma, hetunya mamriḥ gave para:ṙtha, rapvan· tmuṁ viṙyya jayendrabajra  Ika kavīṙyyan la:van suka:gəṁ, kapaṇḍitan dibya L̥viḥ rikiṁ ra:t·, A:siṁ sakojaṙnira tan kapapa, Upendrabajropama taṁ sula:bha  svajatiniṁ ra:t mahaR̥p kaviṙ§  yyan·, paḍa:ṅajap· byudaya len suka:gəṁ, manaḥ juga:hyun tama: tan para:ṙtha, Uma§svita:doḥ ri suḍaṙmma saṁ hyaṁ  ja:tinika: vvaṅ agəṁ paḍa moha, kevala budḍi taman· vruh i soṙnya, tan sakaya:siga caṅkak-acaṅkak·, ḍodaka duḥka magəṁ tinəmunya  na: lviṙniṁ vvaṁ hinayonin haneṁ ra:t·, bheda mvaṁ saṁ puṇyaman devayoni, viṙyya:ma: san· rūpavan a:n· lud paneṣṭin·, siṁ solaḥnya sa:lisu tan pavarṇna  dūra pvekaṁ ma:na moha:ṅəpə:pa, maṅkin· humvat ka:sujanmanirava:n·, kendran ta:dəh kaliva t· ya kabhukti, svecca: riṁ ra:t· sthira tovin vima:la  yogya ṅvaṁ bhyaṣa suka viratin·, Atyantevəḥni vnaṅa kuśala, śabdanta:rum kusuma paḍanika, devaR̥ṅə: bhra§  maravilaśita  ma:s maṇik· juga viśeṣa rikiṁ ra:t·, ndan· lviḥ tmən kasuśilan·, budḍi paṇḍita la:van upasanta, svagateṅ para taṅan matalaṅkup·  saṁ narendra sira mi§ bk i jagat·, taṙ vnaṁ mupakare saṁ viku, byaktaniṁ kaviratin mahaṙdḍika:, ya:mr̥ta:suṅa vnaṁ rattodaka  kiraṇa pinakasuluh iṁ loka, Ulan hamuhara sukaniṁ citta, sakala ki§ raṇa hati saṁ prajña, vuvusira gha maḍugula:mr̥tta  yeka maṙganiṅ anəmva§kən hayu, saṁ vnaṅ makaduluṙ hajə:ṁnira, niti na:ga ta siran tameṅ gīta, śruni cihnaniṁ manaḥ kabhikṣuka§ n·  maṅan hinum· si turu sukaniṁ dadi, viṣaya ra:ga tumut· ya la:van tu§ha, si tuha yeka tinūt ikanaṁ pati, drutavilambhita janma punaḥ-punaḥ  na:han tino§  n saṁ viku niścayeṁ pati, dumeḥ sira:mriḥ maṅusi guha: gunuṁ, Avak pinucca:ṣan avas hi§lanika, kadi pva vaṅśa:sva sira:muda:ṅi⟦ḍa⟧na  manaḍaḥ ta gaṅann athaṭa:mirasa, viraṣa ndan a⌈ veḥ sukacitta rasa, rasaniṁ mahurip· ya katon· rinasan·, rasamatra ravoḍata tulya kilat·  paṅgaga paṁpuṁ, ⟦ma⟧paṅgaga petən·, paṇḍula tulya, virasanetra  tuhu mata ya sukenak bhoga ra:t·, ri tutuk ika tan aṅgəḥ tuṣṭa ri heṁ, viṣaya si ta§ma humvat· ra:ga vr̥dḍi, riṅ avaśana katr̥ṣṇan· śrīpuṭa:śa:  L̥həṅ atika: saṁ parahita budḍi, mayaśa sinambi maṅuluy i ḍaṙmma, mati hahurip ka:stavanira laṅgə:ṁ, sira ta pinu§jeṅ kusumavicitra  pjaḥ pveki saṁ vus lana: puṇya riṁ ra:t·, Umantuk sireṁ svaṙggaloka§  hyaṅ indra, yayan· bha:vacakra ndan oliḥ salambvan·, L̥həṁ saṅka ri crol· bhujaṅgapra§yatna  Aparan· kunaṁ phalanikaṁ kuhaka, InaL̥m taha:suka madoḥ mata ya, śata janma-janma saparanya cmәr·, pramita:kṣaranya saparanya tivas·  hetu§nyan prihәn taṅ ulaḥ sa:ḍubudḍi, hapan· vyaṙtha kapva suśala vruh eliṁ, Aṅva sa:ḍv atambәha riṁ ra:ma⌈ reṇa, maṅka: strī yan satya ya ta viśvadevī  dvaniṅ vaṅ ahurip· śaraṇa§gata, mareṅ agati saṙvva kasih aR̥p·, yapvan· vnaṅa sama tapaśana, L̥hәṁ matmahan turagagati  syapa sira tan paṅastava suśila, matuha rare paḍa vruh ika: tan sor·, kunəṁṅ ivәh iṁ vnaṁ praṇata bhakti, kadi navama:lini jugani sojar·  mataṅ ika§  saṁ vruḥ gumagap ikaṁ me, vәh anumane ra: ṅuni-ṅuniṅa:puṁ, guṅ apan ikaṁ vruḥ mavara-va§raḥ do, bhaya tan asiṅ vaṁ kusumapada:nta  lviṙnikaṁ vvaṁ varas agləm· lana vinasva:s·, vru ḥ mojaṙ riṅ alara tan tahekiṅ evәḥ, vvaṁ prajña: sugih aṅajap· jugul daridra, mevәḥ ṅvaṁ maṅanumata: prahasiṇī len·  ya hetu saṁ vruha kulamitra gәṁ taha, Oṣa:ḍa tapva hi nanakәn pasaṅgraha, Ivәḥnikiṅ giṇa mahurip uṣaḍasuka, na:han katon· surucira spuṭa sa:ḍana  tan mevәḥ lviṙniṁ yaśa de saṅ karaṇeṁ ra:t·, vvat· vvai sәñjaṁ śa:la viha:ra: śrama bodḍi, pәḥ mantra mvaṁ taṅ guliga: ta yaśa donya, kasya:siḥni mətamayūra: ta kininkin·  sugyeka saṁ vruh aL̥pakna kinatvaṅan·, A:pan· śudḍa:mbәknira kadi variṅi§  n ma:van·, maṅhəbəki kaṁ ra:t· ra:t kapva ta sihira tkeṁ satva, puñcakniṁ crol· ṅvaṁ gumavaya§ sira: səmvada  tasik u⟦ma⟧pamani saṁ ḍaneṣṭi taṙ mapahi, papupulaniṁ ma:s lana: tka tan pine t·, sujana gunuṅa puṇḍakanya mamәtvakәn·, kaluṣa tәvas aṅol· kdә: maparajita   narapati kadi bahni dumilah apanas·, Asiṅ umulat aR̥s mavdi giri-girin·, Alas alaya gsәṁ kalana paravaśa, kadi ta pinusus iṁ praharaṇakalika:  tulya pra§sa:da sira saṁ muniman pinūja:, tan saḥ tamolaha samaḍi siva:tmaliṅga, siṁ vvaṁ mulat praṇata bha kti manojava:tvaṁ, A:pan basa:ntatilaka:mbәk ayunda tinvan·  syapa tan atakuta mulata munivara, tkap i samahita ya kadi gunuṅ apuy·, brata japa ginlarira mamnuhi ra:t·,  kalana kdika ya maṇiguṇanika:ra  sahana-hananikeṁ ra:t· rakva tan vyaṙthabha§kti, ri yativara nihan ta:denya na:mya:talaṅkup·, sakaR̥pira sidḍa:bhakti riṅ hyaṁ paḍa:tvaṁ, malakalu§ ṣanire jro maliṇi nama kum⟦ka⟧lab·  sakveḥ ta:mriḥ mataki-taki kasa⌈§ntosan· lva:mbәk·, hayva prajña:n kativas ika tan aṅgan korura, puṅguṅə:n tivas ati kaL̥L̥b maṅkin· kleṣa, yogya ṅambәk· mr̥ḍukaralalita gәgә:nta:mriḥ  vvaṁ nīca:§ mitra sujana sakaR̥ṅ budḍinya:tūt·, tan maṅga: yan paḍa sujana paḍa crol satya:tūt·, so jaṙny a:tūt silihiriṅ aṅasiḥnya:pa:ṅoṣṭan·  kumbaṁ la:van kuvalayakusuma lviṙnyan meriṁ  munivara sira satyeṁ sa:ḍya:ṅaṙccaṇa satata, tan alupa satata:mriḥ-  mriḥ śudḍabrata gingə:, maravana sukaniṁ ra:t siḥ saṁ hyaṁ tulusa masiḥ, brata tapa sama:ḍi praya: sevana giriśa  ya ta satataṅ hayu tinaki-taki, hilaṅanikaṁ daśamala mada§ na, ya juga suḍīramata ya linagan·, kadi kusumayuda vruha maṅani hati   nda nihan vighnaniṅ agave tapabrata lana marupuhi ri hati, ya kadə:hanәnira taṅ aṅadəḥ la§ na: ri vṅi ya:tika kinatuturan·, niyata manahira magave hala:n tulakniṁ japa sa§maḍi lana:, Apan a:kara hima masu kita saṁ munivara bhujagavilaśita  saṁ maga⌈§ ve hala hayu la:van· brata:mriha tapa, mati paranya nora hamṅann ikiṁ dadi§ kabeḥ, nda: kaL̥hәṁnira:n saṅ agave yaśa parahita, ra:t maṅaL̥m sasambava rikaṁ jagat·  pramudita  maṅkana rakva cihnanira saṅ anәmu kavikun·, byaktanira:n hu§vus nipuna tuhu-tuhu virati, raga si moha ma:ri ha tinuhagaṇa vinatun·, mūṙ vinurug kadi ga javr̥ṣabhavilaśita:  saṁ magave hala hayu la:van· brata priha tapa, ma:ti paranya nora hamṅannikiṁ dadi kabeḥ, nda: kaL̥hәṁnira:n saṅ agave yaśa: parahita, ⌈§ rot maṅaL̥m sasambhava rikaṁ jagat·pramudita  maṅkana rakva cihnanira sa§ṅ anәmu kavikun·, byaktanira:n huvus nipuna tuhu-tuhu virati, ragu si moha ma:ri hatinuha§ gaṇa ya vinatun·, mūṙ vinurug kadi jagavr̥ṣabhavilaśita  solaḥniṅ vaṅ hala hayu katon denika: saṁ vidagda, sa:mbәkniṁ vaṁ juga katpәtan denika: saṁ prave  śa, sojaṙniṅ vaṅ juga karuhunan denika saṁ huvus· vruḥ, ṅka:n hyaṁ sa:kṣat hatinira hibә§k· citralike sisinya  ya:va:t· pvaṅ vaṁ vruh umujarakәn· denika: bha:vabha:ṅga, hambәk moha:ṅayam-ayam inak· budḍi santoṣa yan doḥ, vruḥ tapva: yan· vruh umu§jarakәn· sojar iṁ pustaka:ji, manda:kra:nta: jvalini tika dumeḥnika:pan mapuṅguṁ § yeka:n lana: vvaṅ ambhavaṇika:gəL̥mana sadaya, śa:stra glaṙ brata viniji-viji ka:maja:§mujita, yapvan· ginəṁ rasa:niṅ aji tatva ta ya purukutut·, lviṙ kadi vaṅśapatrapatita:vdi karuhuna§ na  viphala tkap ta mamrihana ku sḍә:ṅ ta:rare, yan apa ya tan katonaliha vuvusnika si matuva, L̥viha tika: ya kesyana kabeḥ tikanaṁ sapakaton·, havitana riṁ pi  san pva satahu nda L̥hə:ṅa tika  salak laṅsәb· poh naṅka: rasa linәviḥ ṅka:siṅ amanis·, kaśaivan koma:ḍyan R̥ṣi muti-mutil· goḍa kuhira, Asiṁ śa:santa: ka:ruṇya sira linәviḥ paṇḍita tmәn·, mataṁnyeka: saṁ vruḥ makәkәsi havan· riṁ śikariṇi   kadali tintәl· muṅgv i dyun· pa:t kuL̥mnya tasak ta ya,⟦ḥ⟧ surasa pinaṅan maṅka saṁ vruḥ kumә:l matapeṁ U kir·, mjaha ya si moha:mbәk· kroḍa: tasa:k mabalik· br̥siḥ, manahira śvabhaṅa svecca: menak manohariṇipluta  tan adva: katika: vuvusniṅ umakuṅ kalokeśvara n·, vuvus·kna halaḥ hala: hayu hulaḥ ya kakәm· gunuṁ, nahan susupananta hayva hu§niṅan· riṁ liṁniṁ sarat·, mulat humnәṅ a:mriha brata kumәl sapr̥thitala  Apan·§  yeka kleṣani si kadadinyan prama:de huripnya, gə:ṁ kroḍagə:ṁ moha maṅapa kariḥ ta§n· vnaṁnya:mgə:ṁ hyun·, vus· vruḥ ta ṅvaṁ hayva ta paL̥-paL̥ḥ priḥ babad· riṁ pra:lalis·, veḥ ta həly a: mbәk kusumita bha:ṣita:rum karuṇya  yan sa:mpun parituṣṭa niṙmma suka:ṅambәk· tḍuḥ tañ cala, byaktekaṁ padamokṣa nitya mabnәṙ ma:luy· kapaṅguḥ mṅə:, kleṣa kəmpәl asimpən a:ṁ dulurakәn milva:varaḥ riṅ havan·, nora:nampata tan kava:da tkapiṁ sa:ṙdulavikrīdita   dūra pvaṁ vvaṁ vnaṁ maṅkana tumulada saba:gya:kr̥tavara, A:pan makral matiṅgaṙ kadi vatu lumutә n· byakta: kasaL̥yə:, nya:taṁ vahya trika:ya:n kavnaṅa sakaR̥ṁ gambhira dahatәn·, śa§bdolaḥ vehi somya:L̥mәs asәmu guyu lviṙniṁ suvadanā  sakvenikiṁ dadi kabeḥ§  ta nora katunan· hala mvaṅ ahayu, ndan saṁ pinaṇḍita ṅaranya tan kaluputan· vruha:ṅhr̥t anaha:, Enak ta dūṙbaganikaṅ hulaḥ mahala yan· vimaṙgga ginave, masiḥ sireṅ agati saṙvva§ janma ṅūniveḥ mr̥ga:ṅśara:jani  tamba: rondon la⟦ka⟧ta mvaṁ kakayu-kayu va⌈neḥ riṁ gunuṁ vitnika:doḥ, siṁ vit pinriḥ pinet saṁ vruḥ hi paknanika: paṅilaṁ roga donya, maṅka: saṁ vruḥ vnaṁ paṇḍita śaraṇanikiṁ saṙvvajanma:sih iṁ ra:t·, tyagī yogī sahisnu mara manusu-nusu⟦na⟧p· riṁ gunuṁ mandara:dri  yapvan ma:pәs manaḥta:cala-cala vnaṅ a:nora bhaṅga:ṅga§ ka:ra, ta:bhya:ṣataṅ hasiḥ meh ika ḍiḍik avkas· hvat pisan niśraya:śan·, svecca:⌈§nteṁ ra:t sakahyun· tka niyatanika: nda:n mataṅgvan kaḍīran·, tan· rakva n tan· dla:ha:ṁ parama kalpa  sən· sradḍara: riṁ vatәk hyaṁ  bvat ta lkas huvus kagavaya:n ikeṁ parahiteṁ parampara R̥gәp·, Aśrama setra tulyaniṅ avak· skaṙ kumuliliṁ vuvusta rahayu, vvai humidә:ṁ pisa tbuṁ vnaṁ taṅanta matalaṅkupa:ṅalap asor·, tiṙtha pavitra tulyani manaḥta niṙmmala kadi pva ma:draka hniṅ   saparananiṁ vnaṁ tuhagaṇa brata: tapa susatya riṅ kaviratin·, L̥hәṅa tika: sakeṁ guragaḍa: ṅaku vruh iṅ acintya riṁ kalpasən·, saṅ apa kunaṁ vruh iṁ paranikaṁ pjaḥ siran atīta varṇna maṅaku, duvәg uliṙhanta ri saka:laloka mamrih agave brata:śvalalita:  yeka ta saṁ§ vruḥ mәṅgәp apuṅguṁ ri takutira tatan alana tinaha:kveḥ, A:pan ikaṁ melik pinakabva§t· viparita saṅ aglis iṁ Amuhara va:da, sojarikaṁ ra:t· yen anumodanani pihaL̥p aL̥mәṁ hiṅ u  jar apañjaṁ, jña:naniran lot· citra paḍa trus hasiṅ ala hulah inabhimata yak kendran·§  saṙppa biṣa ndatan kamaka:ra:lkәr asiṅ-asiṅ anuduki ri ya ta kaviṣan maṅkәp·, maṅkana saṁ vruḥ§ mamriḥ humiṅkus· mis avakira ya mavdi kasaha ya va:ṁ doḥ-doḥ, siṁ vvaṅ asampe kolihan atvaṁ tkap i guṇanira:n· yaśanira samana riṁ ra:t·, pa:daviśa:la lvirira:n saṁ vruh inaL̥pakna sira ta tu§ maha hevәḥnya  kalih ikaṁ vvaṁ mol· bvat anuṁtuṁ guragaḍa mahas iṁ kvan tan i§nupaya, maṅka: tinuṇḍa:gәṁṅ ikaṅ ambәk pinuji-puji para:ji bisama maca tulaṁ, tatva sahәn tuttan· tka sacciya paṅayam-ayamana ta ya mavәrR̥, kroñcapatəra: denya paḍa:hyun· luməvəha§kna mavtu tka ya L̥ñok·  tan maṅka:mbәkira saṅ ahisi kavikun anәmu rasanikaṁ kaviratin·§  rakva, sa yogīśvara saṅ anusup aṅilagi visaya sira tuhu licin tya, vaṅke tulyanira vu§ta tuli bisu havak alupa ri hala hayunikaṁ loka, sudḍa:mbәknira varaṇa humidәṅ alilaṅ ava suluhi ra name va:hi ra:t  na:han· lviṙnya:mbәk saṁ yogī saṅ anәmu suka ya ta vi⌈śeṣa ma:s maṇikiṁ viku, laṅgәṁ tuṅgә:ṁ tan polaḥ pva samahitanira kadi tasik· tḍuḥ malba: hiR̥ṁ, va stunya:vak saṁ hyaṁ śūnya:tmakanira ya saka:la ya ya bhaṭa:ra jagatguru, svecca: dadya:⌈§moreṁ ba:yva:namaka gagana mahavana bhujaṅgavijr̥mbita  lviṙniṁ devīvilaśi⟦ta⟧ni kita ya ta:paR̥k mapat ataḥ  maṅkana rakva budḍinira saṁ bhujaṅgavilaśita   śakti bhaṭa:ra manaśija manaśaraṇa kusumavila:śita  bhujaṅgasisukr̥ta juga  padanira kagiri-giri  jatini ka:ruṇalali mulat ika:n· vulatiṅ atanu  jayakusuma ṅaranikaṁ laghu ya tiṅkahən· para vīrakavi  hana ta laghu niṁ caṇḍa yeka R̥ṅə:n· kusumakavi yeka vulati  panah alba: pinakavahana saṁ munivara satata sira na:gakusuma  pra⟦ḍa⟧calita sumahuṙ surakusuma la:va§ n· jnu mavaṅi vaḍara ya gumuluṁ  kadi siṅha rūpanya ya kagiri-giri   kadi hudanikanaṅ kusumasaḍa ruru sinirir iṅ aṅin adr̥s mapa maja R̥ṣigaṇa ri bhaṭa:ra paśupati§ na:han laghu lalu ṅaranekihәn  sa:mpun ikaṁ rasa caṇḍa śilya:nya tlas ginlaṙ hana riṁ guru laghu vtunya sa:kṣat· ya ta ḍaṇḍa ṅaranya tiṅhali  kṣama:kna  tike vuvusniṅ hulun· ndaḥ kamuṁ hyaṁ ya ta kveta sūkṣma:ganal· muṅguḥ riṁ deśadeśa:ntare sor iṅ ūṙdḍaḥ la:van ma:ḍya deśa:tmaka:niṁ jagat lyab saka:la:nta deva:ṣṭamūṙtti pratiṣṭanta sa:§ kṣat· R̥ṅə: ta kṣama:niṅhulun· svasta dīṙghayuṣa:maṅguh a:ṁlabha len· yovana, ṅū§ni-ṅūni ta maha:muni saṁ vnaṁ niśraya:śa:n liṁniṁ saṁ kavi paṇḍita vvaṁ ta saṁ va:gmi ri tatvavit iṁ vatәk· va: la vidya la:van saṁ maha:sajjana:R̥mbha riṁ ḍaṙmmaka:ṙyyenaka:mbәk· ya hasiḥ lavan da:na§punya praṇamyaṅku tonәn R̥ṅə: ta stutiṅkun· vruhanteṁ katuṣṭiṅku bhakty adaL̥m·, tka riṁ pusu-pusu ḥku sumsumkv atәk· tvas dagiṁ raḥku sakveḥny avakniṁ hulun· bhakti riṁ va:hya tohyaṅ ku§L̥m sa:ri-sa:ri prana:tha: satatapradiptojvala:mbәkku tan panta:ra:ṅosapi jə:ṅ mañatta:lana:  tva magәṁ prastavanyan· vnaṁ maṙṇnana jña:na saṁ paṇḍita:musvakәn kottaman sa tapasidḍa§ yogīśvara: tutu hetuka:, puṅu-puṅu saha patra tuñjuṁ saha ḍupa dīpa:ṙccaṇa śaṅka ghaṇṭa sata:§ taṁ skaṙ hr̥b· rinok· riṁ jnu vR̥tti sateja na:han ta simpәnikiṁ kavya kabhyaṣa saṁ hyaṁ§ kacaṇḍan ya vaṙgga:skaṙ tan· kne lum pamūja:ṅku muṅgv iṁ rikaṁ ḍaṇḍa ka:han kva:vr̥tta prayatna stutiniṅhu§ lun· riṁ vatәk devata  Ata sa:mpun ikaṁ guru laghu la:van gaṇa ma:tra§ yatinya paḍanya sucaṇḍa mavraṙtta matūt marika:n· pinarakr̥tta denika saṁ kavi daśana:ma⟦ṅa⟧ṅanu ma:na ri saṁ mahaR̥p· vruha riṁ paribha:ṣa kaviśvara kavya ṅaran kiraṇa pva ya donanika:§n hanatirvana yan paṅәne pihataḥ marika: tkәnanta mareṁ kavi dibya nihan ya vaneḥ kunәṅ utpә  naniṅhulun akṣama:kәn ta tmәn matikeṅ hayu lot sahananta maha:jana: siṁ sira mahyu§na ta:sisinahv aṅusiṙ tikanaṁ rasa gita kakavyarasaṙ rahat iṁ para pet· rusitiṁ paribha:ṣa paransa§ pala:tisayanta katon satirun pigagә:nta R̥ṅə:n sapujin matikin pihәn iṁ ma§gave yaśa devatayoni ṅaranya vnaṁ kavima:n tuhu bhudḍi maha:n kadi aka: nama mala:vati⌈§ yojvala: L̥ṙnya madәg·  pәṁ-pәṁ teku hurip tata:mriha tapa:ṅuratana kavikun palaṙ gisa, hayva:ṅgə:ṁ yaśa vīṙyya śa:stra kaviL̥t· ṅvaṅ ika kasamayan· punaṙbha:va,⌈§ tonton duḥkanika⟦bha⟧naṁ dadi vvaṁ haduluṙ prihati kasakitan mamet suka, Aṁriṅkә§l· viśayanya pan panakava:śanikaṁ vulatananta tan tirun·  posikniṁ pihanūtakәn· bra§  ta sama:di karaṇani ḍatәṁnikaṁ suka, tan saṅkeṁ kaluṣa:lmәḥ paL̥ḥ-paL̥h karu-karu kuhikaptiniṁ turu, yadyan papraṅ avikva tovi madagaṁ tan upir-upir ika: tkeṁ tkan·, pūja: pva bya§ vasa:ya taṅhi pinaka:śrayanira ri katәmvaniṅ hayu  syapa sira mahyun vihi§ka:na mojar·, tama:kna taṁ caṇḍa jinavae denya, huvus pagәḥ denta tumamakәnya, niya§ ta bisa:nta:ṅucap-ucap enak·  Ity aji caṇḍa sama:pta  Om̐ dīṙgha:yur astu, tatastu, Astu    translation : 
 [.1]
  commentary : 
 [.1]
  bibliography : 
 [.1]
       