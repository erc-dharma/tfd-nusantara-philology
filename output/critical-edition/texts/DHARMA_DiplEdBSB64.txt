The . Witnesses:
msMS: Bayerische Staatsbibliothek, München, Handschriften-Abteilung, Cod.jav. 64

Current Version: draft, 2025-05-27Z
Still in progress – do not quote without permission.

  edition : 
 
  16  nya, Ūtvata:kiṁ, I soriṁ na:bhi Ūṅgvanya, bheda:nya, Iḍa, piṅgala, susumna:, I ka:la tinūtiṁ ka:larudra:gnima§raṁ śiraḥ, gsəṁ taṁ sarvvama:la, sarvvakleśa denika:, muvaḥ tanata caṇḍala ri śiraḥ, Ika: tadrava:, hisnya:miśra riṁ śarīra, U§ milaṅa:kən sakveḥniṁ kleśa. kunaṁ yan matuluṅa:griṁ, Iḍəpva ta śarīra riṅ a:griṁ kadya: śarīranta, byakta hilaṁ ⌈kleśanya. Iti homaśarīra  nihan· Ajinira sira bhaṭa:ra hyaṁ budḍa, kayatna:kna mahopadeśa Ika:, R̥ṅə:n salvirniṁ mantra, bhaṭa:ra budḍa sira hana riṁ maha:pralaya, dumadi havaknira, sira ta matmahan· bhaṭa:ra pañcatatagata, śarīra§na:mabhedḍa, kapva hapadudvan· rūpanira, pratyeka:niṅaranira. sira bhaṭa:ra vairocana, muṅgu ri ma:ḍya, śudḍa varṇnanira, sira§ bha:rali ḍatvīśvarī devīnira, bodḍyagrī mudra sira, saśva:taḥ jña:nanira, cakra sañjatanira, riṁ saha:vati ṅa§raniṁ kaḍatvanira, siṅha:tutuṅgaṅanira, sira bha:rali satvaba:jra, sira bha:rali ra:tnaba:jra, sira bha:rali ḍarmmaba:jra, sira §   bha:rali ka:rmmaba:jra, sira ta saha:devī hamarivr̥tta ri sira, muṅguḥ pva sira riṁ śarīra, ri jroniṁ pusu-pusuḥ, pinakastha:nanira. sira bhaṭa:ra Akṣobhya, muṅguḥ riṁ pūrvva, kr̥ṣṇa varṇnanira, sira bha:rali loca:na devīnira, hūm̐, mantranira, bhūḥsparṣa§ na mudra sira, Aḍarmm:a jña:na sira, ba:jra sañja:tanira, riṅ a:bhirati ṅaraniṁ kasvargganira, gajaḥ tutuṅgaṅanira, bha§ṭa:ra ba:jrara:ja, bhaṭa:ra ba:jrara:ga, bhaṭa:ra ba:jrasa:ḍu, bhaṭa:ra ba:jraḍara:di, saṅ amarivr̥tta ri sira, muṅguḥ pva sira riṅ śarī§ ra, ri jroniṁ paru-paru pinakastha:nanira. sira bhaṭa:ra ra:tnasa:mbhava, muṅguḥ riṁ dakṣiṇa, pitta varṇnanira, sira bha:rali  mama:R̥ki devīnira, tram̐, mantranira, sama:ta: jña:na sira, kapa:la sañjatanira, ri jroniṁ limpa pinaka:stha:nanira. sira bhaṭa:§ ra Amitabha:, muṅguḥ ri paścima, ra:kta varṇnanira, sira bha:ralī pa:ṇḍavarisinī devīnira, hrīḥ, mantranira, pratya§vekṣaṇa: jña:na sira, dhya:na mudra sira, na:gapa:śa sañjatanira, riṁ sukavati kasvargganira, sira bha:rali ba:jraḍarmma, bhaṭa:§  17 ra ba:jratikṣṇa:, bhaṭa:ra ba:jrahetu, bhaṭa:ra ba:jrabhaṣa, saṅ amarivr̥tta ri sira, muṅguḥ pva sira riṁ śarīra, ri jro hati pinakastha:nanira. sira bhaṭa:ra:moghasidḍi, muṅguḥ riṅ ūttara, vīśva varṇna sira, sira bha:rali ta:ra devīnira, Aḥ, mantra nira, Abha:ya mudra sira, kr̥tta:nuṣṭana: jña:nanira, riṁ kusumite ṅariṇi kasvargganira, garuḍa tutuṅgaṅanira, sira bha§ṭa:ra ba:jrakarmma, bhaṭa:ra ba:jrara:kṣa, bhaṭa:ra ba:jrayakṣa, bhaṭa:ra ba:jrasanḍi, saṅ amarivr̥tta ri sira, muṅguḥ pva sira riṁ śarīra, ri jroniṁ Ampru pinakastha:nanira. kunaṁ pva bhaṭa:ra pañcatatagata, mulih riṁ lokaḍatunira, hana riṁ śarīranta si§ra maṅke, sira ta:tmahan pañcajña:na, pañcajña:na ṅaranya, ca:kṣu, śrote, graṇa, jīhva:, hr̥daya. ca:kṣu, ṅa, mata. śrota, ṅa, taliṅa. graṇa, ṅa, Iruṁ. jīhva:, ṅa, caṅkəm·. hr̥daya, ṅa, hati. ya tika sinaṅguḥ pañcendriya, ṅa, kunaṁ ta devataniṁ pañcendriya, ṅa, bhaṭa:ra Akṣobhya, muṅguḥ riṁ mata. bhaṭa:ra ra:tnasa:mbhava, muṅguḥ riṁ taliṅa.   bhaṭa:ra:mitabha:, muṅguḥ riṁ Iruṁ, bhaṭa:ra Amoghasidḍi, muṅguḥ riṁ caṅkəm·,⟦,⟧ sira pinakapaṁraṣa. bhaṭa:ra vairocana,  muṅguḥ riṁ pusuḥ-pusuḥ, sira pinaka:ṅənaṅən·, Irika: ta sahadevīnira sovaṁ-sovaṁ, ya tika: sinaṅguḥ saṁ hyaṁ pañca:tma: ṅaranya, pinaka:vak·. kalpabodḍa Iti, paramarahaṣya    41 ya:gabhavaṇa, catur-Aryyasatya, daśaparamitta, yatika sinaṅguḥ maha:guhya tika // Ajña: mpuṅku, paranpvekaṁ Aji, Anuṁ gǝgǝ:ni pinakaṅhulun·, marapvan kapaṅgiḥ Ikaṁ paramaguhya, pa:vak· bhaṭa:ra viśeṣa, yapvan sidḍaṅhulun· //  0 // na:mo budḍaya: // 0 // bhagava:n· budḍa gotamma:, mavara-varaḥ ri śiṣyanira, ri pamutusiṁ saṁ hyaṁ haji . E hanaku saṁ sevaka:ḍa:rmma, saṁ mahyun· maluya viseṣa:, R̥ṅə:nən uja:r iṅ haji, saṁ sinaṅgaḥ ḍa:rmma, Ama:jarakna taṁ tatasak iṅ haji, haṅhiṁ byakta: tuhu-tuhu jugga:, a:paniṅ haji ṅaranya hana-haneṅucap·, hana: tinuḍuḥ, hana ginəgvan·, hana Iṅa:ku, maṅkana svabha:vanya, karaṇe hana Iṅaranan haji, kunəṁ saṁ putus maṅkaneka:, bhaṭa: ra sidḍa: juga: sinama:ya, tan arva L̥n kami riṁ śrī bhakti-bojaṇa. śrī, ṅaranya:, ma:s pirak·, ratna:di. bhakti ṅaranya, səmbaḥ sarvva pr̥namya. bhojaṇa ṅaranya, salviriṁ Upabhoga kaṅ aL̥p·. taha: hayva: ta maṅkana, ya  n tumarima śrī, ya:ṅkən· dinol· vidḍi saṁ hyaṁ ḍa:rmma, yan tumarima bhakti, ya:ṅkən bhedḍa:kən saṁ hyaṁ ḍa:rmma. yan tumarima bhojana, hanaḍaḥ kavətvaniṁ sama:ya, hayva ta maṅkana, L̥ñok ṅaranya saṁ viku, yan hana: dr̥ve kaha R̥p·. yan tumarimaṁ śrī, L̥ñok· ya ta kaviśeṣa riṁ lupa, yanha: tumarimaṁ bhakti, L̥ñok· ya ta kaviśeṣa: deniṁ ta:maḥ, a:pan· yan amaṅan vaR̥g·, ya hetuniṅ enak turūnya, viparita saṁ viku yan maṅkana, Apa do n saṁ viku yan maṅkana, muṁsimaniṁ saṅśaya:, vikalpa, tr̥ṣṇa:, lupha, yan tumarimaṁ śrī, ma:s pirak·, yan tumarimaṁ səmbaḥ ya sukha:, yan tumarimaṁ bhogapabhoga, hetuniṁ maṅkana, kapaṅgihaniṁ samaya:, a:pan saṁ ḍa:rmma ma:yajña:§ śūnyata, nda: maṅkana saṁ putus·, kunaṁ pratama saṁ putus·, sira: ta saṁ maliṅgiḥ riṁ padma:śaṇa, saṁ tumarima śrī bhakti bhojana, sira sinambaḥ riṁ ra:t·, sira: ta saṁ ratu guru, Umaraḥ riṁ nīti yogya, pa:n hana ṅarananira, 42 bhaṭa:ra haka:ryya ḍa:rmma sira, maṅkana ta rehanya, kaliṅanya:naku, pet pva kahilaṅaniṁ śarīra, ndaḥ ha§yva tan inaku, tan inaku ṅaranya, kady a:ṅganiṁ vvaṅ amaṅan riṁ paL̥tan·, sumurup riṁ loṅan·, tan inaku ṅaraniṁ śarīra ya n maṅkana, Inaku ṅaranya tan hilaṁniṁ cara ma:ryyadḍa: yukti, mvaṁ meṅet sakiṁ kinavruhanya, Inaku ṅaraniṁ śarī§ra yan maṅkana, priḥ kahilaṅanya, makadva:ra vruḥ riṁ saṅkan paran·, priḥ kaL̥pasaniṁ bhuvana, nda: hayva ta hiṅatiL̥yəp·,§ makadva:ra yan· vruhanagatha tan vipattha:, priḥ kahilaṅaniṁ ba:yu, hayva hinəb·, kaṁ makadva:ra kanirūpekṣan·, priḥ kahilaṅaniṁ śabda, ndan ayva ta humnə:ṁ, makadva:ra kasarbvajña:nan·, priḥ kahilaṅaniṁ Iḍəp·, hayva tan pagaL̥ṁ , makadon· vruhaniṁ maṅa:vruhi, priḥ kahilaṅaniṁ tutūr, Ayo ta:lupa, makadva:ra vruḥniṁ ma:non·, hayva ta vuta, makadva:ra katəmu tan pinet·, nda:n sira viśeṣa, priḥ kahilaṅaniṁ viśeṣa, makadva:ra huma:ku§  tan pava:stu, nahan pratamma: saṁ vuvus·, nda:ḥ yatika paḍa bhaṭa:ra, riṁ saka:la pr̥tyakṣa, riṁ kotsahaniṁ  jagrapada: Ika:, cəp vaṁ jña:na, luput saṅkeṁ ma:yatatva:, ya ta tūryyapada: ṅaranya, ri samaṅkana taṁ sinaṅguḥ vido§ n·, la:van sinaṅguḥ maturū tan paṅipi, nda: tan· kneṁ pr̥manan·, makahetu paḍəmniṁ jña:nendrya, misəp riṁ hanta:hr̥daya, hayva tan pratipakṣa, riṁ pakṣa maṅkana, hayva tastuti, A:pan prajña:parimitta, Ikiṁ jña:na, mvaṁ sa:rvvaka:r§ yyaka:rttha, ya tika hetuniṁ maṅatittha, mataṁnyan· liṇna humnə:ṁ vruḥ tan apuṅguṁ, valya:kna pamutus· ṅūni, mari§  śarīra deniṁ vruḥniṁ saṅkan paran·, Ika ta: ya vyaktinyan· saṅkan·, maṅandəliṁ kama ratiḥ, Ikaṁ jña:na laki ta ya § Ika:, kunəṁ vyaktinyan paran·, ri ka:laniṁ pati ndin paranya, mareṁ śūnya jugeka:, kaliṅanya dadi sa⌈keṁ ta:ya, maluya mariṁ ta:ya, maṅka: śvabhava:niṁ janma:, kunaṁ saṁ putus·, tan maluya riṁ saṅka:n paran·, nimittaniṁ mari 43 maśarīra, A:pan mari kabhuvanan·, deniṁ hana:gattha, tan vipatta ṅaranya, hana:gattha ṅaranya, tan karakəta⌈n deniṁ ma:raṇa ba:yu, denikaṁ manon·, deniṁ vruḥ katəmu tan pinet·, yan maṅkana ya sinaṅgaḥ pinet·, yan maṅkana ya sinaṅgaḥ viśeṣa, deniṁ tan pavastu, ndaḥ anaku ya: tika: kuñci rahaṣya ṅaranya, ndaḥ riṁ parama:paścat saṁ§ hyaṁ pr̥maṇa, sakiṁ tləṁniṁ hr̥da:ya, patiṅgalniṁ rekama:ya, gavenira riṁ saka:la niska:la, kaṁ katon kaR̥ṅə:, kahambuṁ ka§ hucap·, kaIḍəp·, ya ta humisəp riṁ gave, pagavenira ṅaranya, Ikaṁ Iḍəp· la:van tutūr, ya ta mapisan riṁ pr̥§maṇa, kaliṅaniṁ pr̥maṇa, ma:rya mapr̥maṇa:kən·, ya sinaṅgaḥ viśeṣa, tan iṅgatiṁ viśeṣa, ya mokṣa ṅke ṅaranya, mapū§ təra sidḍa:niṁ ka:la, R̥p pva yi sira, humnə:ṁ humibəkiṁ tan kabhuva:nan·, tan śinarīran·, tan hana Ajña:na, §  ya kaliṅaniṁ sidḍa: mokṣa, L̥pasidḍa: ṅaranya, siṁ hniṁ siṁ hniṁ rūpa va:rṇa, mokṣa ṅaranya, ri denya tan kapaṅguhanya, L̥§  pas· ṅaranya, ri denyan luput iṁ jña:na mvaṁ śarīra, hayva: tanakva: hayva mine, hayva tinəmbe, hayva na:śaṇa, riṁ  kuna-kuna hayva minaṅkana, hayva minaṅke, hapa pva juga, hava byakta tuhu-tuhu jugeka:, kumva kunəṁ liṅanta:, hana§ ku saṁ śeva:ka ḍa:rmma, hapa pva tan· trus tumon· bhaṭa:ra riṁ campa, riṁ ma:layū, mvaṁ saṁ sa:rvva deśa, yan tuhu bya:paka harananta:, havananta mariṁ sabraṁ, kunaṁ yan· ramon kaniṣṭīka:, yan· banavva kunaṁ, maḍyama Ika:, kunaṅ i§ kaṁ Uttama, vivahana juga, vivahana ṅaranya, maṅkenūcap· maṅke təka:. maṅke ta ṅaranya, Iki bhaṭa:ra  sinama:ya. sa:ma, ṅa, paḍa, paḍa, ṅa, ya. ṅa, tan ḍudū, vyaktinyan· paḍa, ri ka:la haripniṁ sara:t·, vyaktinya n· ya viśeṣa, Ikaṁ hiki de saṁ humaṅgihakən·, kaliṅanya:naku, ma:ryy atakon·, ma:ryy aṅucap·, ma:r§yy a:varaḥ, ma:ri vinaraḥ, ma:ri humet·, ma:ri pinet·, A:pan· bhaṭa:ra ṅucap·, A:pan· bhaṭa:ra Inucap·, bhaṭa:ra § 44 vinaraḥ, bhaṭa:ra mavaraḥ, bhaṭa:ra hamet·, bhaṭa:ra pinet·, ya ka:liṅaniṁ laṅgə:ṁ, mnə:ṁ tan molaḥ,  vruḥ yan sama:ya viśeṣa, Ika: bhaṣa sama:ya ṅaranya, Ika ṅke tan inūcap·, ya hika: kuñci ra:haṣya ṅaranya, A§ titta bhaṭa:ra riṁ bhuvaṇa, pagehakna riṁ tləṅiṁ śva:tma:, hayvenaranan·, hayo tinuḍuḥ, hayva:naku, hayvenu§śaṇa, kunaṁ hetuniṁ maṅaliha bhaṭa:ra riṁ bhuvaṇa, ma:ryy asaṅśaya saṅ kinabhaktya:niṁ ra:t·, kunaṁ yan· tumūt abhakti, rva:te ka keḍəpanya, kumvatakən· bhaṭa:ra riṁ bhuvaṇa, norakən bhaṭa:ra riṁ śarīra, branta: saṁ putus· yan maṅkana, tumūtakən ambekiṁ ra:t·, A:pan tuṅgal· ya bhaṭa:ra riṁ śarīra, yan riṁ bhuvaṇa tan enak· tapa, gili-giligən· mvaṁ bhaṭa:ra § riṁ śarīra, ya hana saṅśayanən·, tan molaḥ humnə:ṁ juga, pinakasaṇḍi-saṇḍi ṅaranya, manidḍa:kən ha§nupadyanta:, pamutusiṁ śarīra, yan avuk· dravvahikaṁ śarīra, tan milu bhaṭa:ra havuk·, hane prakr̥tti juga sira, pra  kr̥tti ṅaranya, Ikaṁ ta:ya, kunaṁ hetuniṁ kasapu tan pətəṁ, ri tka:niṁ pa:ti, A:panya tan alaḥ Ikaṁ saṅśa:ya, Ikaṁ vikalpha, tr̥ṣṇa:, lupa:, ri ka:laniṁ Urip·, ya hetu mandadi mvaḥ, saṅka:niṁ prakr̥tti Ika:, mandəliṁ śūkla:§ svanittha, kelv-ilū bhaṭa:ra deniṁ Iḍəp·, A:pan hyamaṅəna:kən·, tuṁtuṁ vikalpha, tuṁtuṁ nimittaniṁ ka:sapu§tan·, riṁ Anta: śarīra, mataṁnyan hasoyi bhaṭa:ra manu riṁ ra:t·, tan milu bhuvaṇa, tan kasaputan pətəṁ, tan kapaḍaṅan de niṅ aditya, A:pan gavenira riṁ vikalpha Ika:, maṅke tiki vkasiṁ viśeṣan ya paḍa, ta ya ṣi, A:pan katə§vaṅan deniṁ saka:la, praḍana śarīra bhaṭa:ra, mataṁnyan tan vənaṁ maṅkana, kunəṁ riṅ anta:śarīra, sidḍa viśeṣa mokṣa:va§ k·, tan hanamana vəṅi sira, kaliṅanya ma:ti rumuhun·, tinivahakən· tan pagagadḍa:, Ikaṁ tumaki§taki Ika:, paḍa niṣka:la pa:tti, mvaṁ niṣka:la maṅke, yata byakta tuhu-tuhu ṅaranya, hayo kadi haṅr̥ṅə: gr̥ḥ 45 , deniṁ maṅr̥ṅə: kojaran· bhaṭa:ra, kaliṅanya gumuru-guruḥ, tan· vruḥ ri vəkasanya, hayva kadi haṅa§mbuṁ skar, kinadut deniṁ voṁ lyan·, deni haṅraṣani ra:ṣa bhaṭa:ra, maṅambuṁ tan· vruh i huṅgvanya, kunaṁ saṁ putus· vruḥ, riṁ hu ṅgvaniṁ tan pahuṅgvan·, vruḥ riṁ vkasiṁ tan pavkas·, tan hinavitan· Ikaṁ don·, Ikaṁ don· kaliṅanya, yeka  śabda:śat· ṅaranya, yavat maṅkana sa:ri-sa:ri, ya pa:vak· bhaṭa:ra, ndan· sira ta śrī jagatna:tha, śrī ṅaranya, maha:lpha . jagat· ṅaranya, bhuvana mvaṁ sa:rvvajanma:. na:tha, ṅa, prabhu, ndan sira kavitniṁ sa:rvvatatva, sira:mijilakən· bhuvaṇa, mvaṁ sa:rvvajanma:, sopa:ka:ranya, kaliṅanya sakeṁ maṣaka:la, hana Ikaṁ śarīra, sakiṁ śarīra Ikaṁ Aji mvaṁ guṇa, § sakiṁ guṇa Aji Ikaṅ deva:, sakiṁ deva: Ikaṁ tuḍuḥ, sakiṁ tuḍuḥ hananiṁ sor mvaṅ i ruhur, sakiṁ sor ruhur, hana vetan·, kidul·, kulon·, lor, ma:ḍya, Ika: saṁ hyaṁ pamutus·, maṅkana:naku saṁ śevaka ḍa:rmma, Eṅəta:kna §  hayva cavuḥ, bvat· Upadravva, na:mo budḍaya svaha: tlas·    translation : 
 [.1]
  commentary : 
 [.1]
  bibliography : 
 [.1]Manuscript briefly presented in Grönbold 2005.
        