The . Witnesses:
msfakeID: Dinas Kebudayaan Provinsi Bali, Denpasar, Pusat Dokumentasi, T/XX/9/DOKBUD

Current Version: draft, 2025-09-29Z
Still in progress – do not quote without permission.

  edition : 
 
  1 || Avighna:m astu ||  namo budḍaya, niha:n saṁ hyaṁṅ ariśeṣa: sira gavayakənanta de saṁ Upaḍyaya, ri sa mpuniṁ saṅaskara, parupahana vapa bleśaniṅ avakta, he§tuniṁ luputa saṅkeṁ cakrabhava, kapaṅgihaniṁ kanira:śraya, donya niba kinavruhakən·| lvirnya.  ratnabraṇa me śaraṇam·, sarbvapratideśa ḍarmmaṃ, Apramadañ jagat· puṇyam·, śudḍo bo ⌈ dḍo dademacaḥ|  kaliṅanya, bhaṭa:ra ratnatraya sira L̥viḥ, pinakaśaraṇaniṁ sarbvasasatva, mvaṁ pinaka:huṅgvaniṁ sarbvaḍarmma, sar  bvaUpadeśa, sira səmbahəniṅ hulun·, mapan sira L̥viḥniṁ  sambara deniṁ jagat·, budḍo bodḍodade manaḥ| sira budḍa, ḍarmma, saṅgha, sira pinaka:śaraṇatraya, makakatvaṁ, hasiḥ, puṇya, nakbi, sira ba, ṅaya, va:k·, citta, hyaṁ budḍa ṅa ranira, saṅ agəṁṅ asiḥ riṁ sarbvasatva, mvaṁ tan kataman· ra:ga dveṣa moha:, sira bhaṭa:ra budḍa ṅaranira, sira bhaṭa:ra ḍar mma ṅaranira, sira bhaṭa:ra saṅga ṅaranira, saṅ gumave lampaḥ, mataṅyan hiṅaran· ratnatraya sira, budḍa, ḍarmma, saṅga, sapu  2 luḥ lakṣaṇa bhaṭa:ra ḍarmma, kavruhakəna, ndya ta nihan·.  kṣamoda:, śila, da:vijam·, tyaga:, mindriyanigraha , sahyopadeśanaṃ, ḍarmmam·, gadga dantaś ca yakṣaṇa m· | kaliṅanya, Ikaṁ sinaṅguḥ sapuluḥ pavak saṁ hyaṃ ratna:tra ya lvirnira, kṣamada, pasupakṣama riṁ sarvvatumuvuḥ, Upakṣama ṅaranya, gəṅ apura, śila ṅaranya, haL̥p tiniṅhala ⌈§ n solahahira, bhaṣina ṅaranya, savuvusira hamanis·, § tyaga ṅaranya, tan ahat· riṁ huripira, Indriyanigraha ṅara  nya, vruḥ aṅalahakən indriya, satya: ṅaranya, tan dadi L̥ñok mojar, Upadeśana ṅaranya, vruḥ riṁ sthana bha ṭa:ra, ḍarmma ṅaranya, sira śanta riṅ ulaḥ ḍarmma, śanta ṅaranya, hatisyambəkanira: riṁ ra:t kabeḥ, danta ṅaranya:, sira śuci sada riṁ ra:t·, niyatanika sapuluḥ lakṣaṇanira bhaṭa:ra ḍarmma,|  saṅgha: ṅaranira, haṅasiḥ riṁ sarbvasatva , An·pr̥tyupacara vruḥira riṁ sarbvatatva:gama:di, ya saṅga  ṅaranira| sira ta katiga Iṅaran· ratnatraya ṅaranira:|   3 nihan kaliṅaniṁ pañcavarṇna, lvirnya, śveta, kr̥ṣṇa, pita, viśva, ra:kta:| śveta ṅaranya, lalinira:varaṇaniṁ jñaṇa, ye ka śveta, ṅa| kr̥ṣṇa: ṅaranya, Ikaṁ budḍi gumavaya hayva:niṁ para, mvaṁ sumidḍa:kəna hayvaniṁ len·, hayva hidəL̥mləm sidḍa niṁ karyya rahayu juga, ya varṇna hiR̥ṁ ṅaranya|kunaṁ Umintona:kən anabda puṇyasambara, ṅa, kagavayaniṁ bəcik·, sambara ṅa ranya, gəṁniṁ jñaṇa nirmmala, ya varṇna kuniṁ ṅaranya,| rakta ṅaranya, Ikaṁ jñaṇa: ma:siḥ tan ya dvekṣita tan· paṅekatva  , tan hana katunaniṁ sarbvasatva: hina maḍya mottama, sinamanira, ya varṇna rakta ṅaranya| viśva: varṇna ṅaranya, Ikaṁ tuma tasabana puṅguṁniṁ sarbvasatva, riṁ sakala: niskala, varaḥ varahən irikaṁ margga yukti, tan ameta phala, ya viśvavarṇna ṅaranya| nahan kaliṅaniṁ pañcavarṇna sambara,| para⟦ta⟧gatakartta metri, ṅa, Ikaṅ asiḥ riṁ sarbvasatva tan· pakaraṇa, ya metri ṅaranya |paraduhka pahakarūṇa, ṅa, Ika:ṅ ambə:k malara yan hanon kalaran·, Umaṅga mihalaṅakən anavanira,| yeka makakaruṇa:  4 , ṅa,| parahitatuṣṭi muḍita, ṅa,| Ika:ṅ ambək suka: tumoniṁ sukaniṁ sarvvasatva, pinrarthanakən· sukaniṁ len·, mvaṁ § sukaniṁ ra:t kabeḥ, ya tekaṁ muḍita, ṅa| paraparo §kr̥topekṣa, ṅa, Ikaṁ budḍi tan dadi magave halaniṁ para, pra tidina maṅaṅənaṅen sukaniṁ len·, təlas karuhun kadirgghayuṣanira saṁ prabhu rama R̥ṣi, yateka Upekṣa:, ṅa, sira ta deva gr̥ha saṁ hyaṁ ḍarmma, ya gr̥ha tan kahanan· L̥vas·, ṅa, \\0\\ pinratiṣṭa saṁ hya maha:ra:ga, maha:moha, ra:ga, ṅa, jñaṇa kəḍə:ra  lpasaniṁ sarbvasatva, mvaṁ pamaṅgihanikaṁ sarvvajanma Inak a:mbək·, kagavayaniṁ maha:deśa, ṅa, tan hiḍəp· riṁ hananiṁ sar vvavastu, maya:mayaniṁ svabha:va katatvan·, kagavayaniṁ maha:deśa maha:moha: Ika:, tan hiḍəpnya yan hana riṁ makamalata nta ya, tan mandəliṁ śūnya, tan andəliṁ vahya:rmmaka:, tan karakətakəna Ikaṁ sarvvavastu, yeka mahamoha Upahr̥ta \\0\\ karmmamudra, ṅa, Ikaṁ padmasana, mvaṁ Ikaṁ pañcakaraṇa bharalī  soma maha:mr̥ha nikcala, ṅa, pavori rakta ragi, la:van· viṇḍu  5 rudrava: viṇḍu rudrava:, ṅa, budḍi, citta, yateka: kriyaḍarmmamudra, ṅa,, \\0\\ maha:va:hana kagendra, ṅa, Ikaṁ trida ⟦ja⟧na: lakṣaṇa:, ṅa, dāna, hatidana, mahatidana, dana, ṅa,| AL̥ñca panaṃ tanakadiratnaṃ, danañ ca vastraṃ śayanañ ca bhogaṃ, rathaśrīlaśvaṃ gagaraṇḍudatva, viprala da:der vibhavam hi dadeḥ,| kaliṅanika:, Ikaṁ saṁ mavehana, ṅa, səku§ l·, pana, ṅa, sajəṁ, kanaka, ṅa, mas·, sadira:tna, ṅa, § sosocan·, vastra, ṅa, dodot·, śayana, ṅa, paturva  n·, bhoga, ṅa, sarvvavastu pinaṅan·, ratha, ṅa, sakaṭā giliṅan·, śrīya, ṅa, bras pari, haśva, ṅa, hajaran·, naga§ ra, ṅa, kaḍatvan·, yeka vehakəna ri saṁ pravedapa:raga, tan asinuṅgvaniṅ aveha, vipravedaparaga, ṅa, saṁ bra hmaṇa vruḥ riṁ veda, saṁ tan katunan· paṅavruhira riṁ catūr ⌈veda, hapan· sira sakṣat saṁ hyaṁ brahmaṇa, katoniṁ ra:t·, ye ka da:na, ṅa, hapa ta phalanira saṁ maveḥ da:na, muliḥ sira riṁ Iśvaraloka:, hamukti svargga phalanya| hatida:na, ṅa  6 ,| svañcapi daryyantanayam priyañ ca, datva:parenyaḥ namuna:sti tr̥ṣṇaḥ, ka:lena cittaṃ samayanumatraṃ, dvijapade§ neva vada:nti danam·| kaliṅanya saṁ maveveḥ, sva, ṅa, dr̥vya: sakalvirnya mvaṁ kavula daśa daśi, hanak istri, priya, ṅa,§ rabi, Ika ta vinehakəniṁ para, tan hana katr̥ṣṇa:nira muvaḥ, niścitta ri səḍeṅira maveḥ, niścitta, ṅa, tan· paṅaṅə na:ṅən eman·, cittyagnagr̥hya, hanəmu gr̥hita phalaniṁ  da:na, kevala: hniṁnira: parana:jñaṇa:, ri huvusiṁ kave  haniṁ dāna, samatra sira maṅucapa yan aveveḥ ri len· taha, kevala: hnəṁ hniṁ, ri səḍəṅiṅ apa ta huṅgvanira: ṅa veḥ da:na riṁ para, riṁ dvijapada,, dvijapada, ṅa, ri səḍəṅiṁ pasamūha saṁ brahmaṇa, maṅucaranakən· veda, ri du§ vəgiran· paṅunyakən mantra, ṅka:na ta huṅgvanira mavaha dana riṁ para, sakṣat brahmaloka paḍa Ika:, ya hatida:na, ṅa , maphalanya, yan kita muliḥ, kinabhaktyan de saṁ hyaṁ Iśvara: həl̥m i svarggaloka:| mahatida:na, ṅa| da:tvasama ⌈  7 resuḍīran· parenyaḥ, jitva: surendraṃ hr̥dḍaye pi śūraḥ, ḍeryya:nudava:tmana duḥkam etat·, mahatida: nam pravada:nti santu| kaliṅanya, deya saṁ śūra riṁ raṇa, yan haga Ika: paḍanira ratu, Inalahakənta ya de niṁ ratu len·, nda:tan· padoṣa Ikaṁ ratu Inalahakən ya, saṅka ri takutnya lumavaneṁ praṁ, mamaraśraya pva ri ki ta, maməlas aR̥p pamintanyan· tuluṅin·, yogya ka:tuluṅənira, hapan· saḍu budḍi, hadyapi rusaka vadvanira  , yan alvaṅa māti vargganira kunaṁ, mvaṁ sa:nak tanayanira, hayva ta sira duka, hadyapi sira pəjaheṁ raṇa, makasi luṁluṁ kaśūran·, tan· surudeṅ ulaḥ kakṣatriyan·, derya:nucapa, ṅa, tinūtiṁ kaḍīraniṅ avakira, Enak· hniṁniṁ jñāṇanira tan duhka, kunaṁ sira yan jaya riṁ praṁ, hayva ta sira haR̥p· phala samitra, yeka mahatidāna liṁ saṃ hyaṅ aga ma| yeka: ta maha:va:hana pavitraniṁ tutuṅgaṅan·, ya garuḍabyuha, ṅa | nihan· sinaṅguḥ pañcamr̥tajayaka  8 mala | Ika: pañcaśikṣava:da, lima prakaranya, lvirnya,praṇatipati virati, ṅa, tan dadi kita mamatimatya:  satva:gəṅ aḍəmit·, sudoṣa nirdoṣa, mapa doṣanya, bvat alpayuṣa riṁ janmantara | kadattada:na virati, ṅa, tan dadi kita maliṁ, tan· paṅalap parthaniṁ lyan· tan· pakaraṇa vinikarakən·, mapa doṣanya, bvat duhka riṁ janma ntara, hanona kita vvaṁ tan· panəmu phala, tuvi pinakahulunulun ika: deniṁ samanya janma, mvaṁ tan· panəmu huyaḥ  gərutən·, | kamamithyacara virati, ṅa, tan dadi kita hyuniṁ stri laraṅan·, mapa doṣanya, maśatru dūrbhaga kiteṁ janmantara, mvaṁ ri samaḍe tuvi | Amr̥ṣavada virati, ṅa, tan dadi madva mojar, doṣanya, tan kapintuhviṁ janmantara, hadona kita vvaṁ bisu, maṁL̥ñok·L̥ñok paḍa:nya janma,| suramareyamaḍya pramaḍasthana virati, ṅa, ta§ n dadi kita mabataṁ bataṅana, dumaliḥ daliha, mavəR̥vəR̥ dana:, doṣanya kavaveṁ na:raka:, madatana tutur, manona ki  9 ta vvaṁ ḍvanta | yeka: sinangguḥ pañcamr̥tta jayakamala desaṁ yogi | nihan· pratyekaniṁ sinanggaḥ bhūṣaṇa bhaṭa:ra su gata, sakala, lvirnya | yogapaṭa:, ṅa, vruḥ patəmu§nira saṁ hyaṅ advayañjaṇa, lavan hika patəmunika:ṅ advaya:tma ka, Ika ta pinakapaṅavruḥ saṁ paṇḍita, təmən təmən·, kadi kika kumavruhane sira, Apan· parama viśeṣa, pinakajña ṇa saṁ bodḍisatva, saṁ tumakitaki hulaḥ kamahayaṇi§kan·, saṁ bodḍisatva: ṅaranira: saṁ ma:siḥ riṁ sarvvabha:va, sarva  bha:va ṅaranya, saṁ maśvaśarīra riṁ ra:t·, kintu Ikaṁ sar§bvasatva, humiḍəp irikaṁ ra:gadve, yeka ta varaḥ varaha na riṁ rahayu denira, makadon hilaṅanikaṁ papa kleśanya, prasidḍa: sira masiḥ riṁ sarbvasatva ṅaran· saṅ umilaṅakən· papa kleśa niṁ sarbvasatva, sira ta vənaṁ makaśaraṇaniṁ ra:t·, Apan· sira putusiṁ kanirgganan·, livat saṅkeṁ janma: ma:nuṣa, təlas guməgə ṅ ana ntya:pada, lumampahakən kamahayanikan·, tan· panggəgə: vahyaphala, sumidḍakən· paṅavruḥhikaṁ sarbvasatva, ri langgəṅi tuturira śu  10 dḍa nirmmala, sira tuməmvakən advaya:jñaṇa mvaṁ rikaṅ hadva:hatmaka:, mvaṁ vruhira riṁ prayoga: L̥viḥ, ya teka: yogapaṭa:  jati varṇna ṅaranya| Uttarasangga, ṅa, Ikaṁ jñaṇa tan· pa§kahilaṅan·, laṅgəṁ tan kəneṁ kṣaya| cira:pa, ṅa, Ikaṁ vruḥ § padudvaniṁ jñaṇa lavan· ra:ga, ya cirapa: ṅaranya| paragi, ṅa, vruḥ lakṣaṇa bhaṭa:ra ḍarmma, vruḥ riṁ papaniṁ ra:ga viṣayaniṁ ra: t·, ya para:gi ṅaranya| sambara, ṅa, vruḥ Umintonakəni§kaṁ bhuvana, ri pahekanekaniṁ sarbvasatva, mvaṁ vruhira ri pratiṣṭa  bhaṭa:ra hyaṁ budḍa, Umrarthanakən· śila: rahayu, ya sambara ṅaranya| katibada:na, ṅa, maḍya sga karaṇa, kagavaya niṅ adyatmika pakṣa, Aḍyatmika pakṣa, ṅa, tan pagavayakə§nana, tan paṅhanakənana, tan panaṅgrahaniṁ pantaraniṅ hana taya , tan pabalanana, tan paṅaL̥ma, ya haḍya:tmika pakṣa ṅaranya,| təṅə:, ṅaranya, ri təṅə: tira riṁ trikaya rahayu| vu luṁ ṅaranya, pamuluṅira riṁ jñaṇa: hniṁ,| gaṇitri, ṅaranya, vruha ri ṅekaṅekaniṁ bhuvana śarīra, lavan kavilaṅaniṁ pasuk və  11 tuniṁ bayu, yeka gaṇitri, ṅa| sarvvabudḍi, ṅa, vruha ri papupulaniṁ tiga rahasya, mvaṁ vruhira ri lampahaniṁ trika:ya:  paramartha, ya sarvvabudḍi ṅaranya| guduha, ṅa, humi⌈ntonakəna yan tan hana katr̥ṣṇa:nira riṁ va:hyarūpa, vruhiran a matitis tiga, saḥ mariṁ kaśūnyan·, tan hana Inaku va:hyaṁ rūpa, ya gunuya va:hyajati ṅaranya| makuṭa:, ṅa, mintona§ kən kavruhira, Uməṅ hacatur deśa, təguhiran gumavayakən lampaḥ bhaṭa:ra hyaṁ budḍa, mvaṁ riṁ bhaṭa:ra verocaṇa:, sira hu  munggviṁ makuṭa:, saṅka lyan amitra, ṅa, bhaṭa:ra budḍa, sira ta suhunən· sada:ka:la, Ika ta makuṭa: ṅaranira| səkar taji ṅaranira, mintonakəna vruhira ri lunghidi śa:stra:gama:di, ya səkar taji jati, ṅa,| səkar malya, ṅa, mintonakəna vruhi ra:ṅilaṅakən· trimala, ṅa, śabḍa, kama, Artha, yeka: nora riṁ sira, ya səkar malya ṅaranya | karṇnabharaṇa, ṅa, mintona kən ri gəL̥manta ruməṅə: rasa saṅ hyaṁ ḍarmma, yeka: sarvabharaṇa, ṅa. karṇnabhuṣaṇa, ṅa, Iṅətiṅət·, ṅa, saṁ vənaṁ milaṅakə  12 n lara tuha maraṇa:di, ya tahənanta sadaka:la, | kaka§luṁ, ṅa, mintonakəna gəL̥manta ṅunyakən mantra, mvaṁ japa, kaja yadīrgghaniṁ sarbvajagat·, makaṅuni saṁ prabhu, ya kaluṅ ika ṅaranya | brahmasutra, ṅa, mamituhvakəna rasa saṁ hyaṁṅ agama ki ta, rasaniṁ śa:stra:gama kanimittaniṁ sarbvasatva kaL̥buriṁ ka§vaḥ, Apan tan pamituhu sarasaniṁ śa:stra:gama, tan panut· su tra kaliṅanika | kirat ba:hu, ṅa, haṅanahən kaparamarthan·, | ba:hura:kṣa, ṅa, maṅra:kṣaha jagat·, sadeniṁ aṅupa:  yaha, ṅhiṁ yan karakṣahanya, sakeṁ ka:prajñan hetu prajña:, ṅa, śunya:jñaṇa, ṅa, guṇa, ṅa, karaṇa, ṅa, hasiḥ tan· paśa raṇa, ya bahura:kṣa, ṅa, | bəbəd hati, ṅa, baḍa pa:śa riṅ ambək rahayu, Ulaḥ rahayu, mvaṁ śabḍa rahayu, muvaḥ riṁ ka paramarthan· təkeṁ hati deniran· paməkək·, ya bəbəd ati, ṅa, | pahoman·, ṅa, nirmala riṁ jagat kita: nitya ka: la, Umrarthanakən kaparamarthan·, ya homa, ṅa. homa:viḍi, ṅa, mintonakəna rahayvaniṁ bhuvana tiga, yeka: ho  13 maviḍi, ṅa| maṇḍala, ṅa, mintonakəna ri vruhiṅ asana bhaṭa:ra jagatkaraṇa, ri L̥viḥniṁ jñaṇanira riṁ kasatvika n·, vruḥniran luput sangkeṅ agrahya, mvaṁ grahya, ṅa, Aśraya, ṅa, niraśraya, ṅa, Agrahya, ṅa, tan· vənaṁ ginəgə:, grahya , ṅa, Ika vənaṁ kavəṅku, mataṅyan a:śraya, nira:śraya:, ṅa, yeka maṇḍala, ṅa, | puja, ṅa, mintonakən· vruḥnira ri kapariśudḍanira riṁ jñana, ya puja, ṅa, | mudra, ṅa, mi⌈ntonakən ika pravadaniṁ śila rahayu| mantra, ṅa, śabḍa ko  mala:,| paduka:, ṅa, I vruhira manampak·, nda:tan karakəta riṁ catur yuga, ṅa, tan kaviśeṣa: deniṁ catur vi kalpa, ṅa, vikalpa, ṅa, kroḍa, tr̥ṣṇa:, lupa, saṅsaya, ya catur vikalpa, sira ta ya luput irika:, ya pa:duka ṅa ranya: | bajra, ṅa, bodḍicitta | ghaṇṭa ṅaranya, Ikaṁ kaprajñan·, vruḥ riṁ sarvvaśa:stra, makadon kavaspadanikaṁ sarvva tatva, mvaṁ pravicaya, ya ghaṇṭa, ṅa, | ḍupa, ṅa, śri kaya rahayu | puṣpa, ṅa, bhakti, ṅa, saṁ lumaku satata hanut· rasa saṁ hyaṁ śa:stra  14 gama, ya bhakti, ṅa | dipa, sira saṁ vruḥ, riṁ sarvvatatva:gama:di, UmaL̥rakən· śila rahayu, ri padanira janma pinaḍaṅakənira:  sakiṁ śa:stra, ya dipa, ṅa| Ikaṁ kasuśīlan·, Ikaṁ satata manūti rasaniṁ pañcaśila mvaṁ daśaśila, ya gaṇḍalepa, ṅa, | ḍarmma ṇa, ṅa, saṁ vruhiṁ dibyaniṁ sarvvaḍarmma, vruha yen kadi cayaniṁ mahesan·, svabha:vanikaṁ ra:t kabeḥ, Apan maya:maya: svabha:vanya, tan· tuhutuhu hana, maniḥ luṅha: maniḥ təka, maṅkana svajatinika ra:t kabeḥ, tan lana, hanitya ya, tan tuhu hana, Eṅət pva  kita ri ja:tinikaṁ ra:t, yaṁ maṅkana svabha:vanikaṁ bhuvana, ya  teku pahesan· ja:ti rūpa, ṅaranya| laras· hrū, ṅa, kahi laṅan ikaṁ pañcavaraṇa, ṅa, ra:ga, dveṣa, moha:, Irṣya:, matsaryya, yateka kahilaṅa ri kita, ya laras· hrū ṅaranya: | śaṅka cakra, makadon kahilaṅaniṁ sarbvasatva pa:pa, sarbvakleśa, mvaṁ vruhumilaṅakəna sakveḥniṁ duhkanya, yeka: śaṅka cakra:, ṅa| gaḍa:, ṅa, saṁ vruḥ tumaṅkisakəna rikaṁ vighnaniṁ ḍarmma yeka: gaḍa:, ṅa| Igəl·, ṅa, Ikaṁ vruḥ maṅinakana vulatiṁ len·,  15 vidagḍa rikaṁ ḍarmmopadeśa, mvaṁ heṅgal aL̥məsiṅ ambək ūpaśanta, heka higəl·, ṅa, | Isiniṅ igəl·, maṅekana ri bhaṭa:ra hyaṁ budḍa| cakrara:tna, ṅa, sinambaḥniṁ catur dipa, ṅa, catur janma, ya cakrara:tna, ṅa,paṭaraṇa:, ṅa, maveḥ parisukaniṁ sarbvasa tva, Apan· sira maveḥ pariśudḍa, mvaṁ hilaṅaniṁ daridraniṁ jagat·| kastrīra:tnan·, ṅa, saṁ vruḥ maṅilaṅakən· ra:ganiṁ sarbvasatva, ya kastriratnan·, ṅa| siṅha:sana, ṅa, Ikaṁ vruḥ kagavayaniṁ śunya, riṁ śunyata bhavana, yaṅkən siṅha:sana | padma:sana, ṅa, saṁ vruḥ mi⌈  ntonakən· vruḥnira riṁ daśaśikṣapada, ṅa, pra:ṇa, tipativirahi, hadat=hada:na virati, ya brahmacaryya virati, Amr̥ṣa: va:da virati, suramereyamaḍya virati, Aprama:dasthana virati, dr̥tagitaviḍiha virati, ganḍama:laviye panaja:ti ka virati, vibhuvaṇavarṇnaḍa:ra⟦na⟧ṇamaha: virati, Uccaśar§yya bhavana śayana virati, Aḍala:hojana virati, Iti lvir§ niṁ daśaśikṣapada, yaṅkən· padma:sana de bhaṭa:ra hyaṁ budḍa: | Abḍira:ga, ṅa, Ikaṁ jñaṇa śantamona | pataraṇa, ṅa, vruhi  16 ran umintonakəna mavitraniṁ jagat· | tindanaga, ṅa, pra:jña parahita | palisir, ṅa, hulapulap·, ṅa, I vruhira riṁ na⌈ yottama | kadga, ṅa, sunirmmala, ṅa, līla:, mvaṁ numəgatakənana puṅguṅiṁ sarbvasatva | ḍaṁ kadga, ṅa | gajaḥ, ṅa, saṁ hyaṁ kamaha:ya ṇikan· sira ta ya:ṅkən· tuṅgaṅan· rahayu, vehakəneṁ jagat saṁ hyaṁ kamahayaṇikan·, ya:ṅkən gajaha, | kuda, ṅa, Ikaṁ samyajña ṇa, ṅa, jñaṇa rahayu, mvaṁ tan kaveha ri padavaśaniṁ duṣṭa durjjana, hilaṅaniṁṅ ambək ahala:nugrahakəna ya riṁ parayaṅkən·,  kuda ya, ṅa | ḍampa, ṅa, saṁ luməkasakəna hikaṁ śila: rahayu, yeka ḍampa, ṅa | jampana, ṅa, saṁ vaspadeṁ lampaḥniṁ tigottama:, vruḥ ri hasana bhaṭa:ra, ya jampana, ṅa, | pa§hidvan·, ṅa, saṁ tumaḍah ara riṁ ḍarmma Upadeśa, ya pahidvan· | kr̥ṇḍa tahil·, ṅa, mintonakəni kagəgvan ikaṁ ḍarmma śunyata: | viryyabyuha vibha:vabyuhapada, ṅa, mintonakən i kavruḥnira riṁ sa ma:ḍitraya, mvaṁ sa:maḍisatva | yeka viryya:byuha ṅaranya |0|viḍi, ṅa, vidagḍa ri kənahaniṁ ḍarmma kaśunyan· |0| Anugraha, ṅa,  17 Ikaṁ vruḥ tan· vikalpa,| Adiva:hana, ṅa, Ikaṁ sinaṅgaḥ luməpasakən lampahiṁ sarbvapa:paniṁ satva| raṇadeśastha, ṅa, I kaṁ vruḥ riṁ sthana, ṅa, vruḥ ri Uṅgvananiṁ patapan· rahayu, kapaṅguhaniṁ ḍarmma: kaśunyatan·, gumavaya tapa brata, ya kaṅkən· ro dranta riṁ maḍyaniṁ raṇa deśa | yaṅkən· musuha Ikaṁ ṣadripu |  yaṅkən suphalaniṁ praṁ Ikaṁ ḍarmma kaśunyatan·, | Ity a:bhiṣekakrama nira saṁ prabhu cakravartti, parikrama saṅke sira bhaṭa:ra saṁ lumaḥ  riṁ kalaśodayabajra pu raga hayva cavuḥ bvat kahanan· Upadrava|  | 0 | nihan abhiṣeka:kramanira saṁ bodḍa R̥ṣi, nihan· pratyekanya kavruhakəna sira| daluvaṁ ṅaranya, mi⌈§ ntonakən ana tasaknira riṁ kadadin·, mvaṁ kaduradarśśaṇa:nira, | siṅhəl· bha:va ṅaranya, Irikaṁ badḍa riṁ śiraḥ, mintona kəna ri pambadḍa⟦ha⟧niṁ rajaḥ tamaḥ, ri tan hane sira, ya badḍa:jati, ṅa | sampət·, ṅa, vruhaniṁ jagat·, yan aməpəti sarasaniṁ pañcendriya, ya sampət·, ṅa, | bhaṣma, ṅa, paṅgəsəṅira: riṁ pañcaviśaya, ṅa, śabḍa, sparśa, rupa, rasa, gaṇḍa, yeka tan tinu§  18 tan saviṣayanya, pinəjaḥ, ya bhaṣma, ṅaranya | vīja ⟦ḍa⟧caṇḍaka: ṅaranya, paməjahira riṁ raga dveṣa, ya caṇḍakavija| śi roviṣṭa, ṅa, mintonakən· riṁ vruḥhiran paṅgəsəṅiṁ malani  sarbvasatva | kavava kusumara:tna, ṅa, vruḥnira riṁ sarbvabudḍo prakriya, yan· təlas kapupusan denira, mvaṅ ikaṁ ḍarmmadeśana kabeḥ, karaṅkus ikaṁ pañcasambhoḍi | Iti bodḍaR̥ṣya bhiṣeka, hayva vinehakəniṁ tan bodḍabhiṣeka, bvat aṅupadravani | 0 | nihan abhiṣekakramaniṁ ḍarmma Upaśaka, niha  n· lvirnya, Umehakən irikaṁ budḍakramaniṁ sarbvomakara, gr̥ha  ṅaranya, Umintonakəna gəṁniṁ da:napūṇyanira riṁ sarbvajagat·, ya gr̥ha ṅaranya| mantri ṅaranira, sira sakava:ga: təhər tan kataman·, śabḍa, kama, Artha, mvaṁ vruhira riṁ navakrama, ya mantri ṅaranya | gəlaṁ kamituvuḥ, ṅa, saṅ apagəh aṅrakṣa jagat·, Ilaṅaniṁ duṣṭa durjjana, karakṣakaniṁ vvaṁ sa:ḍu, ya gəlaṁ kamituvuḥ ṅara nya,| glaṅ kana, ṅa, saṁ maveḥ pariśudḍaniṁ jagat·, ya gəlaṅkana ṅaranya| gəlaṁ gilig·, ṅa, saṁ vruḥ budḍi riṁ bhuvana, ya gəlaṁ§  19 gilig· ṅaranya| gəlaṁ hapus· juvita, ṅa, Umintonakəna vruḥnira haṅrakṣa praṇa, kadirggha:yuṣananiṁ jagat· | simsi m·, ṅa, vruhira rikaṁ nītiprayatna, kara:kṣahaniṁ jagat·, masiheṁ para | śośoca, ṅa, mintonakəna kavru hira, kavaspadana hala hayuniṁ rat denira, lavan kamahottamanireṁ loka ma:siḥniṁ sarbvasatva, ya śośoca ṅaranya | susuṅkul·, ṅa, vruhiran panuṅkulakən manaḥniṁ  durjjana matmahan· budḍi kasaḍun·, yeka susuṅkul· ṅaranya  | kakarambalaṅan·, ṅa, vruhira:mintonakən· kasaḍunira ri saṁ prabhu, mvaṁ riṁ ra:t·, lavan umintonakən· kanuraga nireṁ rat kabeḥ, | lañciṅan·, ṅa, vruhira ma⟦⌈⟧vi⌈veka Umujarakən· hiṅhaniṁ śabḍa kasatyan·, mvaṁ sumimpəni jñana paripūrṇnaniṁ para, ya lañciṅan·, ṅa| kmitan·, ṅa,  I vruhira kuməmit ajña: saṁ prabhu, mvaṁ kuməmit irikaṁ tutur yukti, ka ruhun denira kuməmitiṅ ala hayuniṁ para, ya kəmitan· , ṅa, | vastra ṅaranya, ri vruhira guməlarakən kramaniṁ ra:t·, makambəka I  20 rikaṁ ḍarmma, lavan vənaṅa siḥ riṁ sarbvasatva, təhər aṅilaṅakən iraṅiṁ para, kevala maveḥ buṅahaniṁ jagat gatinira, ya vastra jati ṅaranya | sabuk·, ṅa, mintonakən· vruhiran· paniṅsəti ḥniṁniṁ ḥniṁniṁ budḍi, ya sabuk· ṅaranya | hantiṁ hantiṁ, ṅa, saṁ ru məngvakən· tutur lana | hantiṅ hantiṁ lulut·, ṅa, saṁ ruməṅvakən· virasaniṁ śa:stra:gama, makaṅuni ri tan adohira ri rasa saṁ hyaṁ ḍar mma, ya hantiṅ hantiṁ lulut· ṅaranya | hantiṁ hantiṁ śaṅkacakra, ṅa , saṁ vruhiṁ lampaḥ bhaṭa:ra janardḍana, ya hantiṅantiṁ śaṅkacakra ṅaranya  |rumbiṁ, ṅa, vruḥ maṅiriṁ lampahiṁ bhuvana tiga, ya rumbiṁ ṅaranya  | suvəṁ, ṅa, saṁ vruh iṅhaniṁ bhuvana, ya suvəṁ ṅaranya, | patitiḥ, ṅa, saṅ atəṅət aṁrakṣa lampah ikaṁ bhuvana sira mvaṁ śanta mr̥ḍu komala: saUjarira riṁ samajanma, ya patitiḥ ṅaranya, | tataṅga  l·, ṅa, tan surudiṅ ulaḥ gumavayakən· budḍi ḍarmma, ya tataṅgal· ṅaranya | Alañcana, ṅa, Alañcananiṁ ḍarmma:deśana pinaka kabhuṣaṇanira, ya lañcana, ṅaranya |0| pataka:, ṅa, vruḥ  ri mula maḍya: vaśananiṁ dadi manuṣa:, ya pa:taka ṅaranya | kavaca, 21 ṅa, vruḥ riṁ simpəniṁ bhuvana, ri hananya lavan tan hananiṁ tryantaḥ karaṇa, ya kavaca jati ṅaranya, | karaḥ simpiṁ simpiṁ, ṅa, sipi vruḥnira yan ikaṁ ra:t pagave bhaṭa:ra, ya byakta karaḥ  kaluṁ tumaṇḍaṁ mantri ṅaranya, Umintonakəna tan saḥ Ikaṁ trima  la saṅke śarīranira | garuḍa maR̥p·, ṅa, Umahyunakənana den· təkeṁ kasuḍarśaṇan·, ya garuḍa maR̥p ṅaranya | siṅhə  l·, ṅa, vruh ira yan təkeṁ kabalakraman· | bhukaśrī, ṅa, vruḥ kamulamulaniṁ bhuvana śarīra, mvaṁ mulaniṁ bəcik·, | soti, ṅa  , vruḥ yan tuṅgal huripniṁ jagat·, ya soti, ṅa, | jamaṁ, ṅa, vruḥ yan mulya Ikaṁ śaraṇatraya, makamargga lampaḥniṁ trikaya rahayu , ya jamaṁ, ṅa | kris·, ṅa, vruḥ maməgatakən puṅguṁnikaṁ sarbvasatva | vali jənar, ṅa, maṅamulyan irikaṁ śaraṇatraya, mvaṅ apagəḥ riṁ śila:yukti, vruḥ yan tan hilaṅ ikaṁ pagave hala hayu, ya vali  jənar ṅaranya |0| I hanan ikaṁ kramanika saṅ upaśa:ka ri saṁ dayaka ma:nūt· hi rasa saṁ hyaṁṅ abhiṣekakrama, Iṅhanakən kapaṅguhanika:, Ikaṅ avak kadi havak bhaṭa:ra, Ikaṁ kinahanan de 22 niṁ dva:trilakṣaṇa, vruḥ ri śikṣanugamana | 0 | hana ya vvaṁ liṁnya, ya ta lavasaniṁ maṅanyasa: saṁ hyaṅ aji, A  bhiṣeka śa:straḍika Upaśaka:, I budḍi maṅkana, budḍi  bhaṅga ṅaranya, hapan· tan aR̥piṅ aji, haywa ginavayakən· bu  dḍi maṅkana, kadyaṅganikaṁ masavaḥsavaḥ, dadyaniṁ pari juga denikaṁ vvaṅ ahyun asavaḥ savaḥ, yapvan· dani riṅ aṅhe  liṁ masavaḥ, byakta kapaṅguḥ phalaniṅ helnya, hananikaṁ saḍya:, hananikaṁ sinaḍya, ta ya Ikaṁ saḍya, hala Ikaṁ saḍya:,  hala Ikaṃ sinaḍya:, hayu Ikaṁ saḍya:, hayu Ika sina:ḍya:, saṁkṣepanya hayva simpaṅ ika saṁ masaḍya hayu, byakta ṅ ayu ka  təmu, nihan paḍanya Ika:, kadyaṅganiṁ masavaḥ savaḥ kadi  śabḍa ṅuni, mananəm ta ya pari putiḥ, byakta mijilakəna putiḥ, kunaṁ yan· pawiji habaṁ, byakta hikaṁ vijil abaṁ, yan paviji  hana pari hiR̥ṁ, byakta mijili, maṅka gatinira saṁ amrarthana  kən kapuṇyaḍarmmaniṁ tumakitaki rahayu, hana ta vakyaniṁ śabḍa R̥ṅən· liṁniṅ aji śa:stra nihan·, | budḍaśa:stramaraṅga 23 hyam·, nava:hyaham pravarthate, tatha: grahyaṃ yatecca  ya:, nirbaṇacintyama:pnuyat· | kaliṅan Ika:, kapaṅguhaniṁ kanirbbhaṇan juga saḍyanira:, tan ahyuna ta ya riṁ va:hya  suka, hana pva katəmu denira, Au sapaveveḥniṁ da:yaka ya ta Inalapnira, kintu ya saḍyanira: dveveṣananiṁ tayaka, tatan maṅkana, pisaniṅu Ikaṁ valatkara gavayakəna, ha  yva maṅkana | R̥ṣi, śeva, bodḍa, maka:di saṁ brahmaṇa , sira ta sumaṇḍaṁ veśa bhaṭa:ra, sira sira ta janma Utpata:  ṅaranira, Apan sira yaṅkən bapebuniṁ jagat·, sira  saṅ inaran· vvaṅ aguga liṁniṁ ra:t·, hana pva vvaṁ tan atvaṅiṁ si  ra, maṅhalahala ri sira, byakta kapaṅguḥ Ikaṁ naraka  denya, yadyaniṁ janmaniṁ janmanya, tan vuruṁ manəmvakən papa , ndya ta halanika saṁ tan matutur iṁ brahmaṇa, R̥ṣi deva  sogata, ri təmahiṁ kadadinya yan pəjaḥ həL̥m·, lvirnya | maṅguḥ darido vikalo pi kubdaḥ, bhrantaḥ kuniḥ kokri vikara yuktaḥ, hanasthamanto vakiraś ca kupṭaḥ, tat 24 opi cinnañ ca patatya yantu | kaliṅanya riṁ tan bhakti riṁ saṁ  paṇḍita, paḍa lavan tan bhakti riṁ vvaṅ atuhva:, kəna riṁ śa:pata pra tyukta | tan vuruṁ na:rakavaknya, tathapi yan maṅhalahala:he sira, lvirniṁ təmaḥnya yan pəjaḥ, pañjanmanya, paṅguḥ ṅa ranya, cabol·, dalidra ṅaranya, dahat kasihan·, vila ṅaranya, kadya:ṅganiṁ vvaṁ suviṁ, kuṅkuṁ, vəruṁ, kuṅguṁ, kitiṁ, davira. kuñja ṅaranya vuṅkuk·, sakalviriṁ vuṅkuk· | bhranta ṅaranya , Edan· sakalviriṁ bhranta viparita, kuniḥ ṅaranya kuciL̥n· ma:  ka:di vikət·, kokri ṅaranya huripnya tuvi panaṅaniṁ  siṅgat uL̥r, vikara ṅaranya, kadyaṅganiṁ vuta, picək·, diL̥ṁ , Iḍəp suṅsuṅən·, Aḍastamanta ṅaranya, kadyaṅganiṁ ⌈goṇḍoṁ gemboL̥n·, vəlu | vaḍira ṅaranya, kadyaṅganiṁ tuli, bisu. kuṣṭa ṅaranya, kadyaṅganiṁ kaṇḍəhan lara:gəṁ kaḍas aguṁ. cina ṅaranya, kadyaṅganiṁ piñcaṁ, siṅkəl·, ḍipa,§ mpuḥ, saṅar, ku⟦naṁ⟧miṁ, lajo, patati ṅaranya, kadyaṅganiṁ§ṅ ayan·, buyan·, maṅkana təmaḥnya riṁ janmanya həL̥m·. mata 25  ṅyan· deya saṁ sa:ḍaka, hayva tan prayatna maṅulahakən kanitiyogyan·, narapvan tan panəmu lara riṁ pañjanmanira, pala  R̥n umaṅguhaṁ kanirbaṇan·, hayva masampe ri samanira paṇḍita, riṁ samajanma, mvaṁ riṁ sarbvasatva, hayva ninda riṁ saṁ mulahakə  n tapabrata, Apan təL̥ṅiṅ hatiniṁ saṁ magave brata tapa, bhaṭa:ra jugataḥ pəḥniṁ cittanira, kapaṅguhaniṁ hacintyapada , hagəṁ tapabratanya, hagəṁ panəmunya laba, halit tapa bratanya, halit panəmunya labha, saṁkṣepanya hayva prama:deri   ka, priḥ taṁ jñana paramaḍarmma, salviriṅ ulaḥ rahayu. Aum̐  namo budḍa:ya, Aum̐ nama śivaya | ity abhiṣekakrama: hayva vera | 0 | L̥vihiṁ da:na, mahatida:na, makada:na: kaśūraniṁ raṇa, yeka Ulaḥ saṁ ratu, pinakatapanira maṅkana , sinəmbadḍan de saṁ ra:ma, ra:ma ṅaranira saṁ mantri, paḍa Ulaḥ saṁ ratu mvaṁ saṁ rama, kunaṅ ika saṁ R̥ṣi kevala tapabrata ginə  gənira, saṁ kṣatriya vənaṁ prabhu, saṁ veśya vənaṁ mantri, saṁ brahmaṇa śeva sogata vənaṁ R̥ṣi, nahan pinakapaṅisiniṁ na 26  gara | prabhu, rama, R̥ṣi, titiga saṁ madr̥ve kmitan rinajahakəniṁ L̥pihan·, Apan abvat· denira rumakṣa riṁ ra:t·, kunaṁ bratanira vinarahakəniṅ abhiṣekakrama, kunaṁ  yan janin· Ulahakən· bratanira, tan· prasidḍa ruma:kṣa Ikaṁ kmi  tan ri saṁ prabhu rama R̥ṣi, tan karakṣa bhumi yan maṅkana liṁ saṁ § hyaṁ ḍarmma, kayatnakəna, phalaniṁ mahatidana, śūnyapada, § kapaṅguḥ, | 0 | yan pandandan prabhu cakravartti təmahanira, viṣṇu, yan sasariṁ kajanman· | nya ṅ upasandu śaśaṇaniṁ §  saṁśa nara, bhumi budḍa ranimadi nama hita, Eka janma vak sudḍa  siti ya vani, lan vulan iya ta tuṅgal ika kabeḥ | netra nakṣuḥ na  ma vvaṁ sikara bhūja:pekṣadḍaṣṭi yama locaṇa carana, karṇa panihanabat ṭaliṅa matha, mvaṁ taṅan suku larvayi sagara | bhagni pavaka siki guṇan ḍahana, trini rama huta bhuḥ jro lana huti, jaṭa:  veda hanala gḥni kagavaha, śaya len apuy· kaṁ tiga Uniṅan·, | veda sa:gara kr̥tta śruti jalaḍi, Agḥni vay arṇava samudra:na R̥śu, Aṅgaso ya ta R̥ṅən ṅaraniṅ inam·, namaniṁ pitu gumanty ana 27 vuvusən·, śonya: ya pva yanika niṅgakəna | Adiparvata:  turaṅga giri R̥ṣi, Aso bhikṣu turaṅga cala Imavan·, sapta paṇḍi ta nan· svora muni san·, vaha len· kuda gunuṁ tika: ya pitu |  naga panaga śarīra bhaśu tanu, murtthi kujjara gajaḥ tira dahaṃbha, § Aṣṭi maṅgala sari nr̥pa samanaṁ, brahmaṇa vvalu limanta lavan ula | randra tuṣṭa muka gopura vivara dvora nanda vilacadrakuharagatra vana nanana sada, lya: lavanava vr̥śagabahan· | bhyomanya gagana bhara kanaba, bhyo laṅit viyati vindu ya huniṅan·, A   mbara nilapata marapadḍa vindu manika tan palahikahən·,  | dikvidik vimala nikla mahavidik·, daśabhikṣa daśamala | klesa  nta, śila paṅtiti ya nama linasa vaneḥ, namaniṁ puluḥ hiki  nika: tan salaḥ | rudri sambhu śaṅkara savlas·,cakra suyrya ravi yan· rva vlas ika, triniṁ bhumi dahane nda tiga vlas·, vadḍa rūpa panupat· gla nikahən· | nya ṁ titi pva ṅaranya ṅ liḥmavak·, sodaśa ya nam bəlas·, ṅa, nikahən·, Adricandra paṅaranya pituvəlas·, daśacandra pva ṅaranya ṁ voluvəlas· / 0 / tatva na:mo 28 budḍaya. 0. babon lontar puniki dr̥ven·, gusti maḍe jatmika sakiṁ deśa pladuṁ, kadeśahan paḍaṁ kr̥tta, kacamatan karaṅhasəm· . 0. puput sinurat manəḍun· riṁ dina, A, pa, vara bala, titi,  taṁ, piṁ, 3, śaśiḥ, kaśa, raḥ, 6, təṅgək·, 1, I śaka:, 191 6. taṅgal masehi, 12, juli, 1994. 0. sinurat=hantuk saṅ apanlaḥ, hi kətut səṅod·, sakiṁ deśa pidpid kalor da  vuḥ margga, vargga pasək·, kadeśahan pidpid·, kacamatan habaṁ, kabhupaten karaṅasəm·. 0.   translation : 
 [.1]
  commentary : 
 [.1]
  bibliography : 
 [.1]original diplomatic edition by Ida Bagus Komang Sudarma
       